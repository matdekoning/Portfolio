[ 
{
    "id": 6118703,
    "url": "https://www.nu.nl/coronavirus/6118703",
    "titel": "RIVM ziet vertrouwen in coronabeleid afnemen, maar regels worden nageleefd",
    "samenvatting": "Het vertrouwen in het coronabeleid is verder afgenomen. Slechts twee op de vijf Nederlanders staan nog achter de keuzes van het demissionaire kabinet. Desondanks worden de coronamaatregelen nog wel goed nageleefd, meldt het RIVM vrijdag.",
    "tekst": "Het vertrouwen in het coronabeleid is verder afgenomen. Slechts twee op de vijf Nederlanders staan nog achter de keuzes van het demissionaire kabinet. Desondanks worden de coronamaatregelen nog wel goed nageleefd, meldt het RIVM vrijdag. Het RIVM en de GGD's vragen mensen regelmatig naar hun gedrag, wat ze vinden van de coronamaatregelen en hoe het fysiek, mentaal en sociaal met ze gaat in dit coronatijdperk. De recentste resultaten horen bij de tiende ronde van het onderzoek van tussen 10 en 14 februari onder ruim 54.000 mensen. Daaruit concludeert het RIVM dat de naleving van de coronamaatregelen in veel gevallen stabiel blijft en in sommige gevallen zelfs verbeterd is. Zo ontvingen minder deelnemers bezoek. In de kerstvakantie gold dat nog voor 73 procent, maar dat aandeel is inmiddels gedaald naar 58 procent. Ook werken relatief meer respondenten thuis. Verder zegt 92 procent zich te houden aan de avondklok, hoewel slechts 42 procent van de ondervraagden denkt dat die maatregel helpt. 48 procent noemt het advies om maximaal \u00e9\u00e9n persoon per dag te ontvangen nuttig. De naleving van de bezoekregel is afgenomen. 95 procent van de ondervraagden volgde het advies toen het nog minder streng was. Het aandeel is inmiddels gedaald naar 81 procent. 45 Rutte 'niet vrolijk' over versoepeling na 2 maart Lasten worden volgens critici niet eerlijk verdeeld De kritiek op het beleid van het demissionaire kabinet-Rutte III is dat de koers te onduidelijk is en dat de lasten niet eerlijk worden verdeeld over de samenleving. Ook is er kritiek op de vaccinatiecriteria. 48 procent van de respondenten vindt dat het kabinet de maatschappelijke belangen goed afweegt bij het bepalen van de coronamaatregelen. Dat is een forse daling ten opzichte van vorig voorjaar, toen nog 69 procent over de afwegingen te spreken was. De Gedragsunit van het RIVM die het onderzoek deed, vermoedt dat het draagvlak verder zal afnemen als de maatregelen langer van kracht blijven. 157 Rutte: 'We zijn op weg naar betere tijden'"
  },
  {
    "id": 6118702,
    "url": "https://www.nu.nl/coronavirus/6118702",
    "titel": "Kelly Clarkson schreef scheiding van zich af in zestig nieuwe liedjes",
    "samenvatting": "Kelly Clarkson heeft zich sinds haar scheiding vol op het schrijven van nieuwe muziek gestort. In gesprek met Entertainment Tonight vertelt ze sinds haar breuk met Brandon Blackstock zestig nummers te hebben geschreven.",
    "tekst": "Kelly Clarkson heeft zich sinds haar scheiding vol op het schrijven van nieuwe muziek gestort. In gesprek met Entertainment Tonight vertelt ze sinds haar breuk met Brandon Blackstock zestig nummers te hebben geschreven. \"Ik werk aan een nieuw album. Het wordt geweldig en heel eerlijk\", vertelt Clarkson. De zangeres zegt zelf nog antwoorden te moeten vinden voordat ze de plaat met de wereld deelt. Wanneer de muziek zal verschijnen, is dan ook nog niet duidelijk. Clarkson, bekend van hits als Since U Been Gone , Because of You en My Life Would Suck Without You , gebruikte muziek om haar emoties rondom haar scheiding kwijt te kunnen. \"Als ik eerlijk ben, snap ik niet hoe iemand met het verdriet van een scheiding of elke andere vorm van verdriet kan omgaan zonder een uitlaatklep te hebben.\" Ze is dankbaar voor het grote aantal nummers dat daaruit voortvloeide. \"Het is een belachelijke hoeveelheid, maar ik ben blij dat ik zoveel van me heb kunnen afschrijven. Het is zo fijn om dat kwijt te kunnen, of mensen het uiteindelijk te horen krijgen of niet.\" Clarkson bracht in 2017 voor het laatst een album uit. Toen verscheen haar zevende plaat Meaning of Life . Clarkson en Blackstock maakten in juni bekend dat ze na een huwelijk van zeven jaar gaan scheiden. Het stel heeft twee kinderen: dochter River van zes en zoon Remington van vier."
  },
  {
    "id": 6118701,
    "url": "https://www.nu.nl/coronavirus/6118701",
    "titel": "Twitter komt in 2021 met betaalde 'supervolg'-functie voor exclusieve tweets",
    "samenvatting": "Twitter komt nog dit jaar met een functie die het Super Follow noemt, zegt een woordvoerder tegen persbureau Reuters. Met de optie kunnen gebruikers tegen betaling toegang krijgen tot exclusieve berichten van een andere gebruiker.",
    "tekst": "Twitter komt nog dit jaar met een functie die het Super Follow noemt, zegt een woordvoerder tegen persbureau Reuters . Met de optie kunnen gebruikers tegen betaling toegang krijgen tot exclusieve berichten van een andere gebruiker. Twitter-gebruikers kunnen bepaalde tweets alleen voor hun supervolgers plaatsen. Ook kunnen mensen en bedrijven met supervolgers hen nieuwsbrieven gaan sturen. Het sociale medium wil dat zijn individuele producten elkaar versterken, zei directeur Jack Dorsey tijdens een livestream . \"Neem audiokamers, die we Spaces noemen, en nieuwsbrieven, die we kunnen aanbieden door onze overname van Revue .\" \"Je kunt je makkelijk voorstellen dat je begint met een tweet, de dialoog zich verplaatst naar live audio en dit gesprek samengevat wordt in tekst. Het is deze interactie die krachtig zal blijken.\" Met onder meer deze stappen wil Twitter zijn omzet verdubbelen. Het bedrijf streeft naar een inkomen van 7,5 miljard dollar (6,17 miljard euro) in 2023. Twitter staat volgens critici al jaren stil. Volgens directeur Dorsey komt dat omdat het bedrijf traag en niet innovatief is, en omdat Twitter geen vertrouwen geniet."
  },
  {
    "id": 6118700,
    "url": "https://www.nu.nl/coronavirus/6118700",
    "titel": "Kim K\u00f6tter en Jaap Reesema verwelkomen hun derde zoon Ted",
    "samenvatting": "Kim K\u00f6tter en Jaap Reesema hebben op 23 februari een zoon gekregen. De presentatrice en de zanger hebben hem Ted genoemd, laat K\u00f6tter vrijdag weten op Instagram.",
    "tekst": "Kim K\u00f6tter en Jaap Reesema hebben op 23 februari een zoon gekregen. De presentatrice en de zanger hebben hem Ted genoemd, laat K\u00f6tter vrijdag weten op Instagram . \"Onze droom is uitgekomen. Drie gezonde zoons. Muck en Youp zijn de meest trotse broers op aarde\", schrijft de presentatrice. \"We zijn intens verliefd.\" \"Een wonder! En dat is direct de betekenis van zijn naam (officieel godsgeschenk).\" K\u00f6tter voegt eraan toe dat Ted 53 centimeter lang is en bij zijn geboorte bijna 4 kilo woog. Op 10 augustus lieten K\u00f6tter en Reesema weten een derde kind te verwachten, dat niet gepland was. De voormalige Miss Nederland was uitgerekend op Valentijnsdag. De pasgeboren zoon van Kim K\u00f6tter en Jaap Reesema. De pasgeboren zoon van Kim K\u00f6tter en Jaap Reesema. Foto: Kim K\u00f6tter"
  },
  {
    "id": 6118697,
    "url": "https://www.nu.nl/coronavirus/6118697",
    "titel": "Nederland door zeges Ajax en PSV dicht bij zevende plek co\u00ebffici\u00ebntenranglijst",
    "samenvatting": "Nederland heeft donderdagavond uitstekende zaken gedaan op de co\u00ebffici\u00ebntenranglijst van de UEFA. Door de overwinningen van Ajax en PSV in de Europa League is het gat met nummer zeven Rusland in de volgende ronde al overbrugbaar.",
    "tekst": "Nederland heeft donderdagavond uitstekende zaken gedaan op de co\u00ebffici\u00ebntenranglijst van de UEFA. Door de overwinningen van Ajax en PSV in de Europa League is het gat met nummer zeven Rusland in de volgende ronde al overbrugbaar. Ajax won donderdagavond in de Johan Cruijff ArenA met 2-1 van Lille OSC en plaatste zich voor de achtste finales. PSV zegevierde ook in eigen huis, maar de 2-1-overwinning op Olympiacos was niet voldoende om verder te gaan. Desondanks bezorgden de Eindhovenaren Nederland net als Ajax 0,4 punten voor de co\u00ebffici\u00ebntenranglijst. Een zege is 2,0 punten waard, maar dat moet nog gedeeld worden door het aantal clubs waarmee het Europese seizoen is begonnen. Voor Nederland zijn dat er vijf. Nederland staat nu op 38,000 punten, tegenover de 38,382 punten van Rusland dat in Europa geen clubs meer overheeft en dus ook geen punten meer kan pakken voor de co\u00ebffici\u00ebntenranglijst. FC Krasnodar werd donderdagavond in de Europa League uitgeschakeld door Dinamo Zagreb. Door het minieme verschil is \u00e9\u00e9n zege van Ajax in de achtste finales (of twee remises) al genoeg om de zevende plek van Rusland over te nemen. Het is nog niet bekend wie de Amsterdammers treffen in het tweeluik; de loting is vrijdag om 13.00 uur in het Zwitserse Nyon. Stand op co\u00ebffici\u00ebntenranglijst UEFA 1. Spanje - 93,855 punten 2. Engeland - 93,140 3. Itali\u00eb - 73,438 4. Duitsland - 72,570 5. Frankrijk - 55,248 6. Portugal - 47,949 7. Rusland -38,382 8. Nederland - 38,000 9. Belgi\u00eb - 36,500 10. Oostenrijk - 35,825 325 Terugblik: 'Onrustig Ajax bleef vooral op karakter overeind' Ook alle Belgische clubs uitgeschakeld Terwijl de zevende plek binnen handbereik is, hoeft Nederland zich geen zorgen meer te maken over naaste belager Belgi\u00eb. De nummer negen staat op 36,500 punten en heeft net als Rusland geen clubs meer over in Europa. Antwerp werd uitgeschakeld door Rangers en Club Brugge strandde tegen Dynamo Kiev. De co\u00ebffici\u00ebntenranglijst is van belang, want op basis van die stand verdeelt de UEFA de Europese tickets. Als Nederland in de top zes staat, heeft het recht op twee rechtstreekse Champions League-tickets. Nummer zes Portugal, dat net als Nederland nog \u00e9\u00e9n club in Europa overheeft (FC Porto in de Champions League), heeft een straatlengte voorsprong. Nederland heeft er extra baat bij om dit seizoen goed te presteren in Europa, want na dit seizoen vallen de behaalde punten uit het seizoen 2016/2017 weg. Mede door de finaleplaats van Ajax in de Europa League werden toen maar liefst 9,100 punten gepakt. Rusland zal overigens nog iets meer punten verliezen (9,200). Vooralsnog presteert Nederland dit seizoen minder goed dan in de laatste jaren. Alleen in het dramatische seizoen 2017/2018 - Nederland pakte slechts 2,900 punten - ging het minder dan nu (8,000). Ajax kan daar dus nog verandering in brengen. 183 Terugblik PSV: 'Late tegentreffer zat er totaal niet aan te komen'"
  },
  {
    "id": 6118696,
    "url": "https://www.nu.nl/coronavirus/6118696",
    "titel": "Bruno Mars en Anderson .Paak vormen samen band en brengen album uit",
    "samenvatting": "Bruno Mars en Anderson .Paak hebben de afgelopen tijd samengewerkt aan muziek, laten de twee zangers vrijdag via sociale media weten. De gelegenheidsformatie heet Silk Sonic en brengt in maart hun eerste album uit.",
    "tekst": "Bruno Mars en Anderson .Paak hebben de afgelopen tijd samengewerkt aan muziek, laten de twee zangers vrijdag via sociale media weten. De gelegenheidsformatie heet Silk Sonic en brengt in maart hun eerste album uit. \"We hebben onszelf opgesloten en een album gemaakt\", schrijft Mars op Twitter . Ook funkpionier en bassist Bootsy Collins is op het album te horen. Hun eerste liedje, waarvan de titel nog niet bekend is gemaakt, verschijnt op vrijdag 5 maart. Het tweetal maakte nog niet eerder samen muziek, wel verzorgde Anderson .Paak het voorprogramma van Mars' 24K Magic -tour. Ook werkten beiden, los van elkaar, mee aan het album It's About Time van Chic. Mars' recentste album 24K Magic komt uit 2016 en hij won hier meerdere Grammy's voor. Anderson .Paak bracht in 2019 zijn laatste album Ventura uit, dat ook werd bekroond met een Grammy. \u2728We locked in and made an album. The band\u2019s called Silk Sonic. First song drops next Friday 3/5.\u2728 Avatar Auteur BrunoMars Moment van plaatsen 04:05 - 26 februari 2021"
  },
  {
    "id": 6118695,
    "url": "https://www.nu.nl/coronavirus/6118695",
    "titel": "Non-foodwinkels noteren door lockdown sterkste verkoopdaling ooit",
    "samenvatting": "Winkeliers in de non-foodsector kregen in januari te maken met de sterkste neergang van hun verkopen die ooit is gemeten. Ze verkochten in de eerste volle maand waarin de harde lockdown van kracht was bijna 38 procent minder dan een jaar eerder, meldt het Centraal Bureau voor de Statistiek (CBS) vrijdag. Het gaat om de sterkste daling sinds het statistiekbureau deze cijfers in 2005 begon bij te houden.",
    "tekst": "Winkeliers in de non-foodsector kregen in januari te maken met de sterkste neergang van hun verkopen die ooit is gemeten. Ze verkochten in de eerste volle maand waarin de harde lockdown van kracht was bijna 38 procent minder dan een jaar eerder, meldt het Centraal Bureau voor de Statistiek (CBS) vrijdag. Het gaat om de sterkste daling sinds het statistiekbureau deze cijfers in 2005 begon bij te houden. De kleding- en schoenenwinkels zagen hun omzet met meer dan 50 procent dalen. \"Ook winkels in recreatieartikelen, winkels in meubels en woninginrichting en winkels in consumentenelektronica raakten een derde tot de helft van de omzet kwijt\", aldus het CBS. Met het oog op het rap toenemende aantal nieuwe besmettingen besloot het kabinet half december dat alle niet essentieel geachte winkels dicht moesten. Deze week kondigde premier Mark Rutte aan dat klanten vanaf 3 maart op afspraak een winkel kunnen bezoeken. Maar de detailhandel reageerde veelal teleurgesteld op deze handreiking. Zie ook: Winkelen op afspraak gemengd ontvangen: een auto is geen worst Voedingswinkels en drogisterijen deden het beter Voedingswinkels en drogisterijen, die gedurende de lockdown mochten openblijven, laten een beter beeld zien. Drogisterijen verkochten 4 procent meer en winkels in voedings- en genotmiddelen draaiden 8,6 procent meer omzet. Het verkoopvolume steeg met 7,3 procent. Supermarkten zagen hun omzet in januari met bijna 10 procent stijgen. De online verkoop groeide nog nooit zo snel als in januari. Alles bij elkaar werd via internet 92,1 procent meer omzet geboekt dan een jaar geleden. Webwinkels die het internet als primair verkoopkanaal hebben, verkochten 66 procent meer. Wie zowel een fysieke winkel als een webwinkel heeft, groeide online met 128,7 procent. Ook dat is te wijten aan de sluiting van niet-essenti\u00eble winkels. Veel mensen waren daardoor op online winkelen aangewezen om een nieuwe jas of zitbank te kopen."
  },
  {
    "id": 6118694,
    "url": "https://www.nu.nl/coronavirus/6118694",
    "titel": "Mike Tyson noemt serie over zichzelf 'weerzinwekkend' en roept op tot boycot",
    "samenvatting": "Mike Tyson riep donderdag op Instagram op tot een boycot van Hulu, de streamingdienst die eerder op de dag een serie over het leven van de bokslegende aankondigde. Tyson noemt het project een \"tactloze vorm van culturele toe-ei\u00adge\u00adning\".",
    "tekst": "Mike Tyson riep donderdag op Instagram op tot een boycot van Hulu, de streamingdienst die eerder op de dag een serie over het leven van de bokslegende aankondigde. Tyson noemt het project een \"tactloze vorm van culturele toe-ei\u00adge\u00adning\". \"Deze aankondiging tijdens Black History Month laat maar weer eens zien dat Hulu winst belangrijker vindt dan het hebben van respect voor verhalen over zwarte mensen\", schrijft de 54-jarige Tyson. \"Na alles wat er in 2020 is gebeurd, moet Hollywood genuanceerder omgaan met deze verhalen. Het echte verhaal over Mike Tyson wordt nu gemaakt en wordt ergens de komende dagen aangekondigd.\" Tyson noemt de productie van de serie \"slechts het topje van de ijsberg\". \"Deze weerzinwekkende acties laten het systemische racisme zien dat al bestaat sinds het begin van Hollywood.\" Hulu maakte eerder op donderdag bekend met de serie Iron Mike in het leven van Tyson te duiken. De dramaserie van de makers van de film I, Tonya biedt volgens de beschrijving een inkijkje in \"de wilde, tragische en controversi\u00eble carri\u00e8re van een van de meest polariserende figuren in de sportcultuur\"."
  },
  {
    "id": 6118693,
    "url": "https://www.nu.nl/coronavirus/6118693",
    "titel": "Efteling publiceert sprookjesverhaal van Marc de Hond",
    "samenvatting": "Theatermaker en rolstoelsporter Marc de Hond heeft, voordat hij in juni 2020 overleed, een sprookje voor de Efteling geschreven. Het attractiepark in Kaatsheuvel brengt samen met twee uitgeverijen De redders van Ruigrijk, zoals het verhaal heet, komend voorjaar in verschillende versies uit.",
    "tekst": "Theatermaker en rolstoelsporter Marc de Hond heeft, voordat hij in juni 2020 overleed, een sprookje voor de Efteling geschreven. Het attractiepark in Kaatsheuvel brengt samen met twee uitgeverijen De redders van Ruigrijk , zoals het verhaal heet, komend voorjaar in verschillende versies uit. Er verschijnt een prentenboek, een voorleesversie en een tactiel prentenboek, speciaal voor kinderen met een visuele, auditieve of communicatieve beperking. In deze versie zijn de illustraties voelbaar en wordt de tekst zowel in drukletters als in braille weergegeven. De redders van Ruigrijk vertelt over Rutger, een jongen die de sterkste en stoerste ridder van het land wil worden. Maar omdat Rutger in een rolstoel zit, lijkt dit een moeilijk te verwezenlijken droom. Toch besluit hij, als een draak de bewoners van Ruigrijk bedreigt, op pad te gaan met zijn blinde buurmeisje Ella. De Efteling realiseert de boeken in nauwe samenwerking met de Stichting PrentenboekenPlus en uitgeverij Unieboek Het Spectrum. Remona de Hond, de weduwe van Marc, noemt het uitbrengen van De redders van Ruigrijk \"de bekroning op de samenwerking met de Efteling\". \"Vlak voor zijn overlijden heeft hij duidelijk laten weten dat dit een van zijn laatste wensen was. Ik ben erg trots en dankbaar dat de Efteling op deze manier zijn naam vereeuwigt.\" De Hond adviseerde park al over toegankelijkheid De Hond hielp de Efteling al een paar jaar als adviseur om het park toegankelijker voor iedereen te maken. Dit heeft bijvoorbeeld geleid tot de speeltuin Nest!, die deze zomer in de Efteling wordt geopend en zijn toegankelijke karakter te danken heeft aan zijn adviezen. De Hond overleed begin juni op 42-jarige leeftijd aan de gevolgen van kanker. Hij maakte in eerste instantie naam als internetondernemer en radio-dj. Door een operatie aan een tumor in zijn ruggenmerg belandde De Hond in 2002 in een rolstoel. Hierna maakte hij carri\u00e8re als rolstoelsporter, schrijver en theatermaker."
  },
  {
    "id": 6118692,
    "url": "https://www.nu.nl/coronavirus/6118692",
    "titel": "VS voert luchtaanvallen op Iraanse doelen in Syri\u00eb uit",
    "samenvatting": "De Verenigde Staten hebben luchtaanvallen uitgevoerd in het oosten van Syri\u00eb. Het doelwit was volgens het Pentagon een door Iran gesteunde militie. De aanval onder toeziend oog van president Joe Biden was een reactie op recente raketaanvallen op doelen in Irak, waarbij een Amerikaanse militair gewond raakte.",
    "tekst": "De Verenigde Staten hebben luchtaanvallen uitgevoerd in het oosten van Syri\u00eb. Het doelwit was volgens het Pentagon een door Iran gesteunde militie. De aanval onder toeziend oog van president Joe Biden was een reactie op recente raketaanvallen op doelen in Irak, waarbij een Amerikaanse militair gewond raakte. Het is de eerste militaire operatie onder het presidentschap van Biden. Het leek om aanvallen op een beperkte schaal te gaan, waardoor er een klein risico is dat ze een escalerende werking hebben. Volgens het Syrisch observatorium voor de mensenrechten (SOHR) zouden ten minste zeventien pro-Iraanse strijders zijn omgekomen. Ook zouden drie vrachtwagens met munitie zijn vernietigd. Bidens keuze om alleen doelen in Syri\u00eb en niet in Irak aan te vallen, geeft de Iraakse regering de ruimte en de tijd om uit te zoeken wie achter de recente aanvallen op Amerikaanse doelen in Irak zit. \"Op bevel van president Joe Biden heeft de Amerikaanse krijgsmacht eerder vanavond luchtaanvallen uitgevoerd op de infrastructuur van door Iran gesteunde militante groeperingen in Oost-Syri\u00eb\", aldus een woordvoerder van het Amerikaanse ministerie van Defensie. De woordvoerder vertelde dat bij de luchtaanvallen meerdere doelwitten zijn vernietigd. Een ingewijde legt uit dat de VS met de aanval milities wilde straffen, zonder verdere escalatie te veroorzaken. Biden zou van alle opties die hem zijn voorgelegd de gematigdste hebben gekozen."
  },
  {
    "id": 6118691,
    "url": "https://www.nu.nl/coronavirus/6118691",
    "titel": "'Biden pakt corona groots aan, maar Trump heeft aanpak opgestart'",
    "samenvatting": "Joe Biden is inmiddels ruim een maand de president van de Verenigde Staten. Afgelopen week stond het land stil bij het feit dat er inmiddels 500.000 Amerikanen zijn overleden aan COVID-19. Hoog tijd om te kijken naar de corona-aanpak van Biden versus die van zijn voorganger Donald Trump. Zijn de verschillen in aanpak groot? En vooral: waar zitten die verschillen in het beleid? We vragen het aan Amerikadeskundige Matthijs le Loux.",
    "tekst": "Joe Biden is inmiddels ruim een maand de president van de Verenigde Staten. Afgelopen week stond het land stil bij het feit dat er inmiddels 500.000 Amerikanen zijn overleden aan COVID-19. Hoog tijd om te kijken naar de corona-aanpak van Biden versus die van zijn voorganger Donald Trump. Zijn de verschillen in aanpak groot? En vooral: waar zitten die verschillen in het beleid? We vragen het aan Amerikadeskundige Matthijs le Loux. Abonneer je op de podcast In de ochtendpodcast Dit wordt het nieuws praten we je bij over het belangrijkste nieuws van nu en bespreken we het nieuws van de dag. Je kunt je ook gratis abonneren op de Dit wordt het nieuws- podcast. Gebruikers van een iOS-apparaat kunnen dat via Apple Podcasts en Spotify . Mocht je een Android-telefoon hebben, dan kun je de podcast beluisteren door in een gedownloade podcastapp te zoeken op NU.nl. Voor vragen of feedback stuur je een mailtje naar: podcast@nu.nl. Je vindt de Dit wordt het nieuws-podcast elke maandag tot en met vrijdag in de ochtend en in de middag op NU.nl."
  },
  {
    "id": 6118690,
    "url": "https://www.nu.nl/coronavirus/6118690",
    "titel": "Eritrese troepen doodden volgens Amnesty honderden Ethiopi\u00ebrs in Tigray",
    "samenvatting": "Het leger van Eritrea zou in november vorig jaar honderden burgers hebben gedood in de Noord-Ethiopische regio Tigray, meldt mensenrechtenorganisatie Amnesty International in een vrijdag verschenen rapport.",
    "tekst": "Het leger van Eritrea zou in november vorig jaar honderden burgers hebben gedood in de Noord-Ethiopische regio Tigray, meldt mensenrechtenorganisatie Amnesty International in een vrijdag verschenen rapport . In de Ethiopische stad Aksum zouden de troepen zich op 28 en 29 november schuldig hebben gemaakt aan massa-executies. Amnesty kwam tot die conclusie na gesprekken met tientallen getuigen. De executies komen in juridisch opzicht neer op misdaden tegen de menselijkheid, aldus de organisatie. Ook zouden de Eritree\u00ebrs zich schuldig maken aan plunderingen. De Ethiopische regering onderzoekt de beschuldigingen. In de Noord-Ethiopische regio Tigray is sinds november vorig jaar sprake van een conflict tussen strijders van het Volksbevrijdingsfront van Tigray (TPLF) en de regering in Addis Abeba. Ethiopi\u00eb en Eritrea hebben altijd ontkend dat Eritrese troepen binnen de Ethiopische grenzen opereren. TPLF en burgers in Tigray beweren echter dat Eritrese troepen ingrepen om het Ethiopische leger te ondersteunen, nadat het TPLF op 4 november een legerbasis had aangevallen. Het zou om een vergelding gaan. Gebied afgesloten voor journalisten Het kostte de mensenrechtenorganisatie maanden om de berichten over het bloedbad in Aksum bevestigd te krijgen. Tigray was afgesloten van de buitenwereld en het lukte journalisten amper het afgegrendelde gebied binnen te komen. Abiy Ahmed, de Ethiopische premier en winnaar van de Nobelprijs voor de Vrede, riep op de dag van de executies in Aksum de overwinning op het TPLF uit. Dat was een dag nadat de rebellen zich hadden teruggetrokken uit de provinciehoofdstad Mekelle. Zie ook: Het conflict in Ethiopi\u00eb escaleert: wat is er aan de hand?"
  },
  {
    "id": 6118689,
    "url": "https://www.nu.nl/coronavirus/6118689",
    "titel": "EU positief over digitaal vaccinatiepaspoort, Nederland nog terughoudend",
    "samenvatting": "EU-lidstaten zijn optimistisch over de invoering van een digitaal vaccinatiepaspoort, zei de Duitse bondskanselier Angela Merkel donderdag na afloop van een EU-top over de coronapandemie. Ook Nederland heeft er in principe geen bezwaar tegen, maar premier Mark Rutte vindt het nog te vroeg om een beslissing te nemen.",
    "tekst": "EU-lidstaten zijn optimistisch over de invoering van een digitaal vaccinatiepaspoort, zei de Duitse bondskanselier Angela Merkel donderdag na afloop van een EU-top over de coronapandemie. Ook Nederland heeft er in principe geen bezwaar tegen, maar premier Mark Rutte vindt het nog te vroeg om een beslissing te nemen. Rutte zei donderdag dat hij vooral technische vragen heeft. Zo is er volgens hem nog geen absolute zekerheid dat iemand het coronavirus na een vaccinatie niet meer kan overdragen. Hij ziet wel dat een digitaal vaccinatiepaspoort in de toekomst nut kan hebben. \"We moeten daar in Nederland echt nog het debat over voeren\", aldus Rutte. Een aantal voornamelijk zuidelijke lidstaten dringt aan op de invoering van een vaccinatiepaspoort, waarmee burgers in alle EU-landen dezelfde rechten krijgen, zoals het recht op vrij reizen. De zuidelijke EU-landen zijn voor hun economie erg afhankelijk van toerisme en zien graag dat de bewijzen al voor de zomer beschikbaar zijn. Merkel hoopt dat een vaccinatiepaspoort voor de zomer af kan zijn, maar voorzitter van de Europese Commissie Ursula von der Leyen tempert de verwachtingen. Volgens haar kan de technische voorbereiding van een dergelijk vaccinatiebewijs zeker drie maanden in beslag nemen. 'Vaccinatiepaspoort kan leiden tot discriminatie' Daarnaast zijn er ethische vraagstukken. Zo vrezen Frankrijk en Belgi\u00eb dat een vaccinatiepaspoort kan leiden tot discriminatie. De Franse president Emmanuel Macron waarschuwt dan ook dat een dergelijk bewijs tot een oneerlijke situatie kan leiden. Omdat jongeren het laatst worden gevaccineerd, worden zij mogelijk in de zomer geweerd als ze naar een ander land willen reizen. Merkel zei donderdagavond ook dat een EU-vaccinatiepaspoort met de huidige lage vaccinatiegraad nog niet aan de orde is. Wel vindt ze dat landen zich erop moeten voorbereiden. EU-lidstaten Griekenland en Cyprus hebben de eventuele invoering van het digitale vaccinatiepaspoort niet afgewacht en hebben zelf afspraken gemaakt over de toelating van gevaccineerde toeristen uit Isra\u00ebl."
  },
  {
    "id": 6118688,
    "url": "https://www.nu.nl/coronavirus/6118688",
    "titel": "Weerbericht: Veel zon bij een kalme wind, wel een iets lagere temperatuur",
    "samenvatting": "Vrijdagochtend hangt er in het zuidoosten nog wat bewolking, maar in de rest van het land schijnt de zon uitbundig.",
    "tekst": "Vrijdagochtend hangt er in het zuidoosten nog wat bewolking, maar in de rest van het land schijnt de zon uitbundig. Meld je aan Volgen Wil jij elke dag het weerbericht ontvangen? De opklaringen breiden zich in de loop van de dag uit richting het zuidoosten en in de middag zal de zon overal goed tevoorschijn komen. De temperatuur is vrijdag met 9 tot 11 graden een stuk lager dan de voorgaande dagen. Maar omdat er weinig wind staat, kan het nog altijd aangenaam aanvoelen. In de avond en nacht koelt het in het binnenland af tot rond het vriespunt. Bekijk hier het volledige weerbericht op jouw locatie. Je vindt het weerbericht ook altijd bovenaan de voorpagina."
  },
  {
    "id": 6118687,
    "url": "https://www.nu.nl/coronavirus/6118687",
    "titel": "Boeing schikt voor 6,6 miljoen dollar met Amerikaanse luchtvaartautoriteit",
    "samenvatting": "Vliegtuigbouwer Boeing heeft een schikking van 6,6 miljoen dollar (5,4 miljoen euro) getroffen met de Amerikaanse luchtvaartautoriteit FAA. Het bedrijf betaalt de boete onder meer voor het niet naleven van een veiligheidsovereenkomst uit 2015.",
    "tekst": "Vliegtuigbouwer Boeing heeft een schikking van 6,6 miljoen dollar (5,4 miljoen euro) getroffen met de Amerikaanse luchtvaartautoriteit FAA. Het bedrijf betaalt de boete onder meer voor het niet naleven van een veiligheidsovereenkomst uit 2015. Boeing betaalt 5,4 miljoen dollar, omdat het bedrijf er niet in slaagde interne processen aan te passen om de naleving van de veiligheidsregels te verbeteren. Daarnaast heeft de vliegtuigbouwer een boete van 1,2 miljoen dollar gekregen voor het uitoefenen van druk op controleurs. Volgens de FAA werden die bovendien gehinderd als ze de toestellen inspecteerden. Boeing had met de FAA afspraken gemaakt over onder meer zelfregulering en de veiligheid van de toestellen, maar volgens de toezichthouder is het concern daarin tekortgeschoten. \"Ik heb keer op keer benadrukt dat het bedrijf de veiligheid en naleving van de regels als hoogste prioriteit moet zien\", aldus FAA-topman Steve Dickson. Het Amerikaanse bedrijf ligt al langere tijd onder vuur vanwege twee fatale crashes in 2018 en 2019 met de Boeing 737 MAX. Bij de crashes stierven 346 mensen. Alle luchtvaartmaatschappijen die de toestellen in hun vloot hadden, moesten die twintig maanden aan de grond houden. De crashes leidden al snel tot vragen over de veiligheidsprotocollen bij Boeing. Boeing trof vorige maand een schikking van 2,5 miljard dollar met de Amerikaanse justitie vanwege misleiding van FAA-waarnemers in de certificering van het type vliegtuig. Volgens justitie kozen werknemers van Boeing \"voor winst in plaats van eerlijkheid\"."
  },
  {
    "id": 6118686,
    "url": "https://www.nu.nl/coronavirus/6118686",
    "titel": "Stukken Amazoneregenwoud worden illegaal aangeboden op Facebook",
    "samenvatting": "Delen van het Amazoneregenwoud in Brazili\u00eb worden illegaal te koop aangeboden op Facebook Marketplace, meldt BBC News vrijdag. Facebook zegt niet zelfstandig actie te zullen ondernemen om de handel via het eigen platform te stoppen.",
    "tekst": "Delen van het Amazoneregenwoud in Brazili\u00eb worden illegaal te koop aangeboden op Facebook Marketplace, meldt BBC News vrijdag. Facebook zegt niet zelfstandig actie te zullen ondernemen om de handel via het eigen platform te stoppen. De delen van het beschermde regenwoud die te koop worden aangeboden, zijn onder meer nationale parken en leefgebieden van inheemse volkeren. Sommige lappen grond die via Facebooks verkoopdienst worden aangeboden, zijn honderden voetbalvelden groot. Elke Facebook-gebruiker kan de illegale advertenties vinden door de Portugese woorden voor \"woud\", \"jungle\" en \"hout\" bij de zoekfunctie in te voeren en de deelstaten in de Amazone als zoekgebied te selecteren. Bij sommige advertenties zijn satellietbeelden en gps-co\u00f6rdinaten van de aangeboden stukken regenwoud te zien. Sommige verkopers geven onomwonden toe dat zij niet de rechtmatige eigenaren van de aangeboden stukken grond zijn. 'Landdieven worden aangemoedigd door regering' De bewoners van het Amazoneregenwoud en actievoerders voelen zich machteloos. Critici zeggen dat de Braziliaanse regering onder de rechts-populistische president Jair Bolsonaro geen actie wil ondernemen om het regenwoud te beschermen. \"De landdieven voelen zich dermate aangemoedigd dat zij zich niet eens schamen om hun deals op Facebook te sluiten\", zegt het hoofd van een Braziliaanse milieuorganisatie. Facebook stelt in een reactie dat het bedrijf \"bereid is om samen te werken met de lokale autoriteiten\", maar niet uit eigen beweging tegen de verkopers zal optreden. \"Ons commerci\u00eble beleid vereist van kopers en verkopers dat zij zich aan wet- en regelgeving houden\", aldus het Amerikaanse techbedrijf. Zie ook: Leven in de Amazone niet alleen in gevaar door bosbranden"
  },
  {
    "id": 6118685,
    "url": "https://www.nu.nl/coronavirus/6118685",
    "titel": "Kanye West stak 12,4 miljoen dollar in mislukte presidentscampagne",
    "samenvatting": "Kanye West heeft 12,4 miljoen dollar (10,2 miljoen euro) gestoken in zijn gooi naar het presidentschap, blijkt donderdag uit het rapport dat kandidaten moeten inleveren bij de Amerikaanse kiescommissie. In totaal gaf zijn campagne 14,5 miljoen dollar uit.",
    "tekst": "Kanye West heeft 12,4 miljoen dollar (10,2 miljoen euro) gestoken in zijn gooi naar het presidentschap, blijkt donderdag uit het rapport dat kandidaten moeten inleveren bij de Amerikaanse kiescommissie. In totaal gaf zijn campagne 14,5 miljoen dollar uit. Het geld ging voornamelijk naar het inhuren van politiek strategen, stemlijstcontributies, juridische bijstand en de productie van een aantal video's voor sociale media. Opvallend is dat West geen geld uitgaf aan reclame op radio, televisie en online. Wel kocht hij een week voor de verkiezingen een advertentie van twee pagina's in de New York Times. De campagne liep op een mislukking uit; de rapper kreeg in totaal net iets minder dan 68.000 stemmen. Dat waren er ruim 81 miljoen minder dan de uiteindelijke winnaar Joe Biden. West zal overigens niet lang wakker liggen van het geld dat hij kwijt was aan zijn campagne. Volgens Forbes is de rapper sinds vorig jaar miljardair dankzij zijn schoenenmerk. Zelf zegt West dat hij meer dan 3 miljard dollar waard is."
  },
  {
    "id": 6118684,
    "url": "https://www.nu.nl/coronavirus/6118684",
    "titel": "Boscagli lichtpuntje bij Europese uitschakeling PSV: 'Hij kan alles'",
    "samenvatting": "De Europese uitschakeling kwam donderdag hard aan bij PSV. Maar het ging na afloop van de 2-1-zege op Olympiacos (onvoldoende na de 4-2-nederlaag in Athene) ook uitgebreid over de rol van Olivier Boscagli, die in zijn eerste wedstrijd als middenvelder direct het spel bepaalde in een topduel.",
    "tekst": "De Europese uitschakeling kwam donderdag hard aan bij PSV. Maar het ging na afloop van de 2-1-zege op Olympiacos (onvoldoende na de 4-2-nederlaag in Athene) ook uitgebreid over de rol van Olivier Boscagli, die in zijn eerste wedstrijd als middenvelder direct het spel bepaalde in een topduel. \"Olivier heeft dit seizoen een hele grote stap gezet\", aldus PSV-coach Roger Schmidt. \"Tegen Olympiacos heeft hij opnieuw laten zien dat hij in belangrijke wedstrijden op hoog niveau kan spelen. Hij had nooit eerder op deze plek gespeeld, maar ik wist zeker dat hij het zou kunnen.\" De Duitse coach kiest al vrijwel het hele seizoen voor de fysiek sterke Pablo Rosario en Ibrahim Sangar\u00e9 als centrale middenvelders. Doordat Sangar\u00e9 donderdag geschorst was, moest Schmidt tegen Olympiacos iets anders bedenken. En hoewel de PSV-selectie met onder meer \u00c9rick Guti\u00e9rrez, Mohamed Ihattaren, Mauro J\u00fanior, Marco van Ginkel en Adrian Fein voldoende andere middenvelders telt, besloot Schmidt om Boscagli vanuit de verdediging door te schuiven. \"Hij heeft alles wat nodig is op deze positie\", zei Schmidt. \"In tactisch opzicht is Olivier een van onze sleutelspelers. Fysiek is hij top, hij is erg snel, goed aan de bal, heeft overzicht, kan een lange bal spelen of een crosspass geven. Hij kan alles.\" 183 Terugblik PSV: 'Late tegentreffer zat er totaal niet aan te komen' Boscagli vorig seizoen nog onzekere back Met Boscagli als spelverdeler op het middenveld domineerde PSV de wedstrijd. Bij rust stond het dankzij twee fraaie treffers van Eran Zahavi 2-0, waarmee de achterstand uit de heenwedstrijd was weggepoetst. In de tweede helft kreeg PSV kansen op een derde treffer, maar kort voor tijd maakte Olympiacos het beslissende doelpunt: 2-1. Weinig mensen hadden verwacht dat Boscagli zich dit seizoen als een belangrijke pion zou manifesteren. De 23-jarige Fransman maakte in zijn eerste seizoen in Eindhoven als linksback vaak een onzekere indruk. \"Maar ik zie hem niet als linksback, voor mij is hij een speler in het centrum\", zei Schmidt. \"Als centrale verdediger is hij top en tegen Olympiacos heeft hij laten zien ook als middenvelder top te kunnen zijn.\" Zie ook: Schmidt verwijt PSV niets na late uitschakeling: 'Ik ben trots op mijn spelers' 'Met Boscagli op het middenveld bepaalden we de wedstrijd' Schmidt sprak enkele weken geleden met Boscagli voor het eerst over zijn nieuwe positie. \"Hij had er nog nooit gespeeld, maar hij stond er voor open.\" \"Met hem op het middenveld konden we de wedstrijd controleren en het tempo bepalen\", zag de trainer. \"Olivier is slim in het positie kiezen en maakt onder druk bijna altijd de juiste beslissingen, hij speelt altijd vooruit.\" \"Het is jammer dat we toch uitgeschakeld zijn, omdat we zo goed gespeeld hebben. De jongens hadden verdiend om een ronde verder te gaan in de Europa League.\" Zondag mag Boscagli zich mogelijk opnieuw laten zien als middenvelder. Ook in de Eredivisie-topper tegen Ajax (aftrap 14.30 uur) zit Sangar\u00e9 namelijk een schorsing uit. Bekijk de uitslagen in de Europa League"
  },
  {
    "id": 6118682,
    "url": "https://www.nu.nl/coronavirus/6118682",
    "titel": "Klaassen wil niet vergelijken met 2017: 'Te vroeg om aan finale te denken'",
    "samenvatting": "Voor het eerst sinds 2017 is Ajax doorgedrongen tot de achtste finales van de Europa League en destijds stootte de Amsterdamse club door tot de eindstrijd. Maar Davy Klaassen, een van de weinige spelers van die zilveren selectie die nu ook in de ArenA speelt, wil verder niet al te veel terugdenken of vergelijkingen maken met vier jaar geleden.",
    "tekst": "Voor het eerst sinds 2017 is Ajax doorgedrongen tot de achtste finales van de Europa League en destijds stootte de Amsterdamse club door tot de eindstrijd. Maar Davy Klaassen, een van de weinige spelers van die zilveren selectie die nu ook in de ArenA speelt, wil verder niet al te veel terugdenken of vergelijkingen maken met vier jaar geleden. \"We wonnen toen in de zestiende finales en dat doen we nu ook. Verder ga ik niet, je moet een beetje geluk hebben. Het is een beetje vroeg om nu aan een finale te denken\", aldus de 28-jarige Klaassen. De middenvelder is met David Neres en de geschorste Andr\u00e9 Onana de enige die er nog bij is van de eindstrijd in 2017 tegen Manchester United. Destijds rekende Ajax in de zestiende finales af met Legia Warschau en daarna volgden FC Kopenhagen, Schalke 04 en Olympique Lyon. Bij de loting voor de achtste finales, vrijdag om 13.00 uur in Nyon, kan Ajax gekoppeld worden aan Europese topclubs als AC Milan, AS Roma en Manchester United, maar het op papier minder aansprekende Molde FK en Slavia Praag gaan ook de koker in. \"Het maakt mij niet uit, we zien wel wat het wordt\", zegt Klaassen. \"Als we maar doorgaan.\" 325 Terugblik: 'Onrustig Ajax bleef vooral op karakter overeind' 'Ik juich niet voor ik iets in handen heb' Met Lille schakelde Ajax donderdag de koploper van de Ligue 1 uit. Trainer Erik ten Hag noemde de twee zeges (1-2 en 2-1) een \"heel grote prestatie\", al was hij over het spel minder tevreden. Klaassen zag ook dat het beter kon, maar is lovend over de mentaliteit binnen de ploeg. \"Het is de spirit die ons in moeilijke fases overeind hield, dat is echt iets van de laatste weken. Tegen sterke tegenstanders - en dat was Lille in de return - kan het niet met alleen mooi tikken. Je moet ook de beuk erin kunnen gooien.\" De negentienvoudig Oranje-international noemt daarnaast de breedte van de selectie als wapen. \"Als we wisselen, worden we niet minder.\" Hij doelt op onder anderen Brian Brobbey die tegen Lille belangrijk was met een assist op David Neres bij de 2-1. \"Brian was bij veel aanvallen betrokken, dat is wat we nodig hebben.\" Het geeft Klaassen vertrouwen richting de Eredivisie-topper van zondag tegen PSV, drie nachten na de zware wedstrijd tegen Lille. \"Als we in Eindhoven winnen dan doen we heel goede zaken. Een genadeklap? Ik juich niet voordat ik iets in handen heb.\" Zie ook: Dit zijn de mogelijke tegenstanders van Ajax in achtste finales EL"
  },
  {
    "id": 6118680,
    "url": "https://www.nu.nl/coronavirus/6118680",
    "titel": "Nederlandse uitvinding effectief bij bestrijding malaria onder kinderen",
    "samenvatting": "Een Nederlandse uitvinding blijkt het risico op malaria onder kinderen flink te kunnen verminderen. Het gaat om een speciale ventilatiebuis voor woningen met daarin horrengaas doordrenkt met insecticiden. Deze zogenoemde Eave Tubes zijn in staat de verspreiding van malaria met tientallen procenten te verminderen, staat in een vrijdag verschenen publicatie in het wetenschappelijke tijdschrift The Lancet.",
    "tekst": "Een Nederlandse uitvinding blijkt het risico op malaria onder kinderen flink te kunnen verminderen. Het gaat om een speciale ventilatiebuis voor woningen met daarin horrengaas doordrenkt met insecticiden. Deze zogenoemde Eave Tubes zijn in staat de verspreiding van malaria met tientallen procenten te verminderen, staat in een vrijdag verschenen publicatie in het wetenschappelijke tijdschrift The Lancet . De ventilatiebuis die door de Nederlander Anne Osinga is ontwikkeld, kan bijvoorbeeld onder de dakrand van een huis worden ge\u00efnstalleerd. \"Muggen zijn door hun vleugelbewegingen statisch geladen. Eenmaal bij het horrengaas in de schacht worden ze overmand door een enorme hoeveelheid dodelijk poeder dat door de statische lading aan hun lichaam plakt\", legt Osinga zijn uitvinding uit. De onderzoekers plaatsten de ventilatiebuizen tussen 2016 en 2019 in ruim drieduizend huizen in Ivoorkust. \"Hoe hoger de dekkingsgraad van het aantal Eave Tubes per dorp, hoe groter het effect\", aldus Osinga. De onderzoeksresultaten duiden op een daling van malaria onder kinderen van 38 procent. In dorpen waar bij minimaal zeven op de tien huizen Eave Tubes ge\u00efnstalleerd zijn, kwam de daling uit op 47 procent. Bij de studie waren onder meer de Pennsylvania State University en de Liverpool School of Tropical Medicine betrokken. Het onderzoek naar de effectiviteit van de uitvinding werd gefinancierd door de Bill & Melinda Gates Foundation. Volgens gezondheidsorganisatie WHO stierven in 2019 wereldwijd meer dan 400.000 mensen aan malaria."
  },
  {
    "id": 6118679,
    "url": "https://www.nu.nl/coronavirus/6118679",
    "titel": "Biden belt Saoedische koning, onduidelijk of moord op Khashoggi is besproken",
    "samenvatting": "De Amerikaanse president Joe Biden heeft donderdag (lokale tijd) met de Saoedische koning Salman gesproken over mensenrechten en de oorlog in Jemen. Het is onduidelijk of ook de moord op The Washington Post-journalist Jamal Khashoggi aan bod is gekomen. Dit was het eerste gesprek tussen de twee leiders sinds Biden president is.",
    "tekst": "De Amerikaanse president Joe Biden heeft donderdag (lokale tijd) met de Saoedische koning Salman gesproken over mensenrechten en de oorlog in Jemen. Het is onduidelijk of ook de moord op The Washington Post -journalist Jamal Khashoggi aan bod is gekomen. Dit was het eerste gesprek tussen de twee leiders sinds Biden president is. Ze voerden het telefoongesprek vlak voor de verschijning van een Amerikaans inlichtingenrapport over de moord op journalist Khashoggi. Het rapport ligt gevoelig in Saoedi-Arabi\u00eb, omdat kroonprins Mohammed Bin Salman daarin wordt aangewezen als degene die de opdracht heeft gegeven voor de moord op Khashoggi in het Saoedische consulaat in Istanboel in 2018. Het inlichtingenrapport zou pas verschijnen na het geplande telefoongesprek tussen Biden en Salman. Het kan nu ieder moment verschijnen. President Biden bevestigde woensdag dat hij het rapport heeft gelezen. Uit de verklaring van het Witte Huis over het telefoongesprek valt niet op te maken of er ook over Khashoggi is gesproken. Wel sprak Biden over de vrijlating van Saoedisch-Amerikaanse gevangenen en benadrukte hij het belang van de rechtsstaat en de mensenrechten. De president noemde het een goed gesprek. 45 Beveiligingscamera filmt mogelijk transport lichaam Khashoggi Biden slaat harde toon aan tegen Saoedi-Arabi\u00eb Biden had al tijdens zijn verkiezingscampagne beloofd zich harder op te stellen tegen Saoedi-Arabi\u00eb en haalde geregeld uit naar het koningshuis. Hij zei destijds al dat de kroonprins opdracht had gegeven tot de moord. Ook benadrukte hij dat de VS geen wapens zal verkopen aan het land. Begin deze maand staakte de VS de steun aan Saoedi-Arabi\u00eb bij de oorlog in Jemen. Biden benadrukte donderdag wel dat de twee landen blijven samenwerken op het gebied van veiligheid. Het Amerikaanse lagerhuis komt vrijdag mogelijk met een resolutie om Saoedi-Arabi\u00eb officieel verantwoordelijk te houden voor de moord en verminking van Khashoggi. Het is nog niet bekend of er ook sancties zullen volgen. Khashoggi uitte kritiek op kroonprins Khashoggi werd in oktober 2018 vermoord op het Saoedische consulaat in de Turkse stad Istanboel. Hij was daar omdat hij documenten wilde om te kunnen trouwen met zijn Turkse verloofde. Het lichaam van Khashoggi werd in stukken gesneden en het pand uit gesmokkeld. Zijn resten zijn nooit gevonden. De journalist leefde in ballingschap in de Verenigde Staten, omdat hij zich niet meer veilig voelde in Saoedi-Arabi\u00eb nadat hij kritiek op de kroonprins had geuit. Zie ook: Een jaar na zijn verdwijning lijkt de woede over Jamal Khashoggi verstomd"
  },
  {
    "id": 6118677,
    "url": "https://www.nu.nl/coronavirus/6118677",
    "titel": "Van misbruik beschuldigde ex-coach van turnploeg VS maakt einde aan leven",
    "samenvatting": "John Geddert, oud-coach van de Amerikaanse turnploeg, heeft donderdag zichzelf van het leven beroofd, zo hebben de autoriteiten bevestigd. De 63-jarige coach was even daarvoor aangeklaagd voor seksueel misbruik en mensenhandel.",
    "tekst": "John Geddert, oud-coach van de Amerikaanse turnploeg, heeft donderdag zichzelf van het leven beroofd, zo hebben de autoriteiten bevestigd. De 63-jarige coach was even daarvoor aangeklaagd voor seksueel misbruik en mensenhandel. Tegen Geddert waren 24 aanklachten ingediend door het openbaar ministerie in Michigan. Hij zou jonge turnsters hebben gedwongen om bij hem te trainen. Daarna werden ze verbaal en fysiek mishandeld. De 63-jarige Geddert was coach van de Amerikaanse turnsters die in 2012 goud wonnen op de Olympische Spelen in Londen. Zes jaar later werd hij door de Amerikaanse gymnastiekbond geschorst vanwege de beschuldigingen. \"De slachtoffers lijden aan eetstoornissen zoals boulimia en anorexia\", zei aanklager Dana Nessel tijdens de behandeling van de zaak. \"Er zijn zelfmoordpogingen en pogingen tot zelfbeschadiging gemeld. Ze werden herhaaldelijk gedwongen om te presteren, zelfs als ze geblesseerd waren.\" Geddert had ook banden met de Amerikaanse sportarts Larry Nassar, die drie jaar geleden tot in totaal 175 jaar celstraf werd veroordeeld voor seksueel misbruik van verschillende turnsters. Denk jij aan zelfdoding? Je bent niet alleen. Neem contact op met 113 Zelfmoordpreventie via www.113.nl of bel 113 (lokaal tarief) of 0800-0113 (gratis)"
  },
  {
    "id": 6118676,
    "url": "https://www.nu.nl/coronavirus/6118676",
    "titel": "Video toont aanval op hondenoppas van Lady Gaga en ontvoering honden",
    "samenvatting": "Amerikaanse media hebben een video van de ontvoering van de honden van Lady Gaga online gezet. Op de beelden, die TMZ als eerste publiceerde, is te zien dat twee mannen uit een witte auto stappen en de man aanvallen die de Franse bulldogs van de zangeres uitlaat.",
    "tekst": "Amerikaanse media hebben een video van de ontvoering van de honden van Lady Gaga online gezet. Op de beelden, die TMZ als eerste publiceerde, is te zien dat twee mannen uit een witte auto stappen en de man aanvallen die de Franse bulldogs van de zangeres uitlaat. Hondenuitlater Ryan Fischer schreeuwt direct om hulp ondanks dat een van de mannen een vuurwapen op hem richt . Als Fischer blijft schreeuwen wordt hij neergeschoten en valt hij neer op de stoep. De mannen pakken daarna ieder een hond, stappen weer in de auto en rijden vervolgens weg. De beelden komen van een bewakingscamera van een huis. De eigenaar wilde de video volgens TMZ alleen vrijgeven na toestemming van het team van Gaga. De zangeres doet er alles aan om haar twee ontvoerde honden terug te krijgen. Ze heeft een beloning van 500.000 dollar (410.000 euro) uitgeloofd voor de gouden tip die leidt tot het vinden van haar viervoeters. Het is nog onduidelijk of de Franse bulldogs van Lady Gaga het specifieke doelwit waren. Het is een populair hondenras in de Verenigde Staten, waar veel geld voor wordt betaald. Van de daders en honden is nog geen enkel spoor."
  },
  {
    "id": 6118675,
    "url": "https://www.nu.nl/coronavirus/6118675",
    "titel": "Botman vindt dat Lille meer had verdiend: 'Het viel de kant van Ajax op'",
    "samenvatting": "Sven Botman baalt ervan dat hij met Lille OSC is uitgeschakeld in de Europa League. De verdediger vindt dat zijn ploeg meer had verdiend in het tweeluik met Ajax, dat donderdag met 2-1 te sterk was en vorige week ook al met 1-2 won.",
    "tekst": "Sven Botman baalt ervan dat hij met Lille OSC is uitgeschakeld in de Europa League. De verdediger vindt dat zijn ploeg meer had verdiend in het tweeluik met Ajax, dat donderdag met 2-1 te sterk was en vorige week ook al met 1-2 won. \"Dit is frustrerend. Vanavond hadden we recht op meer, maar vorige week hebben we het weggegeven en niet ons eigen spel gespeeld. Dat nekt ons nu\", zei Botman na de nederlaag in de Johan Cruijff ArenA tegen ESPN . \"We wisten dat Ajax voetballend heel goed is en we lieten ze vorige week juist te veel voetballen. Normaal kunnen we dominant zijn, maar dat waren we toen totaal niet. Die twee tegengoals voelen we nu.\" De situatie zag er donderdag na een kwartier slecht uit voor Lille toen Davy Klaassen de openingstreffer maakte namens Ajax. Bij het ingaan van de slotfase werd het toch nog spannend toen Yusuf Yazici een strafschop benutte (1-1). Ajax wankelde, maar vlak voor tijd maakte David Neres aan alle onzekerheid een einde. 325 Terugblik: 'Onrustig Ajax bleef vooral op karakter overeind' Botman vindt dat Blind overtreding maakte Botman vindt dat de arbitrage twee keer in het nadeel van Lille was. De 21-jarige verdediger ging in de ArenA voorafgaand aan de openingsgoal van Davy Klaassen naar de grond na contact met Daley Blind, maar de scheidsrechter zag er niets in. \"Ik vond het genoeg voor een overtreding. Als je de herhaling ziet, zie je dat Blind het expres doet. Hij keek van tevoren naar mij. De scheidsrechter liet vandaag heel veel doorgaan\", aldus Botman. \"Aan de andere kant werd een overtreding gemaakt waarvoor vorige week aan Ajax een penalty werd gegeven en aan ons nu niet. Wat dat betreft viel het een beetje de kant van Ajax op. Het is jammer, de conclusie is dat we het vorige week hebben laten liggen.\" Het resultaat betekent dat Ajax vrijdag de koker ingaat bij de loting voor de achtste finales van de Europa League. De loting wordt verricht in het Zwitserse Nyon en begint om 13.00 uur. Zie ook: Dit zijn de mogelijke tegenstanders van Ajax in achtste finales EL Bekijk de uitslagen in de Europa League"
  },
  {
    "id": 6118674,
    "url": "https://www.nu.nl/coronavirus/6118674",
    "titel": "Schmidt verwijt PSV niets na late uitschakeling: 'Ik ben trots op mijn spelers'",
    "samenvatting": "PSV-coach Roger Schmidt neemt zijn spelers niets kwalijk na de late uitschakeling tegen Olympiacos in de Europa League. De Eindhovenaren leken op weg naar de achtste finales dankzij een 2-0-voorsprong, maar in de slotminuten scoorden de Grieken alsnog tegen.",
    "tekst": "PSV-coach Roger Schmidt neemt zijn spelers niets kwalijk na de late uitschakeling tegen Olympiacos in de Europa League. De Eindhovenaren leken op weg naar de achtste finales dankzij een 2-0-voorsprong, maar in de slotminuten scoorden de Grieken alsnog tegen. \"Er ging bijna niets fout, het was een heel goede wedstrijd. Ik ben trots op mijn spelers. We lieten vanaf het begin zien dat we er nog in geloofden\", zei Schmidt na de wedstrijd in het Philip Stadion op zijn persconferentie. De 53-jarige Duitser zag dat PSV, dat vorige week de heenwedstrijd met 4-2 verloor, in eigen huis kansen kreeg op 3-0. Zo trof Donyell Malen in de tweede helft met een fraai schot de paal. \"We hadden de derde goal kunnen maken. Je kunt het pech noemen dat we dat niet deden. We moeten accepteren dat Olympiacos door is. Vorige week speelden we niet op hetzelfde niveau als vandaag\", zei hij. \"Dit avontuur was goed voor de ontwikkeling van de jonge spelers. Ik ben niet boos, want dit kan gebeuren. We hebben het wedstrijdplan uitgevoerd, maar helaas ging het in de 88e minuut fout. Erg jammer dat we niet nog een ronde kunnen spelen.\" 183 Terugblik PSV: 'Late tegentreffer zat er totaal niet aan te komen' Dumfries: 'Dit mag niet gebeuren' Aanvoerder Denzel Dumfries was meer teleurgesteld. \"Iedereen kan zien dat dit enorm pijn doet. In de eerste helft domineerden we en speelden we goed. In de tweede helft werden we wat teruggedrongen, maar bleven we goed vechten\", zei hij na afloop bij RTL7 . \"Olympiacos kreeg meer kansen, maar we kwamen er gevaarlijk uit via counter. Het is zuur dat we het zo in de laatste minuut weggeven. Ik had niet het gevoel dat het al binnen was. Ik heb de 2-1 niet zo goed kunnen zien, maar dit mag niet gebeuren.\" Dumfries erkent dat de Europa League de enige manier was voor PSV om het seizoen nog wat kleur te geven. In de Eredivisie lijkt de titelstrijd al beslist ten faveure van Ajax. \"Natuurlijk wilden we doorgaan naar de volgende ronde. Het is hartstikke zuur dat het niet gelukt is. Wat rest is de volle focus op de Eredivisie. Daar moeten we het maximale uithalen.\" PSV staat zondag in eigen huis tegenover koploper Ajax, dat w\u00e9l door is in de Europa League. De Amsterdammers hebben als Eredivisie-koploper een voorsprong van zes punten op de concurrent uit Eindhoven en hebben bovendien een wedstrijd minder gespeeld. Zie ook: Dit zijn de mogelijke tegenstanders van Ajax in achtste finales EL"
  },
  {
    "id": 6118673,
    "url": "https://www.nu.nl/coronavirus/6118673",
    "titel": "Dit zijn de mogelijke tegenstanders van Ajax in achtste finales EL",
    "samenvatting": "Ajax gaat vrijdagmiddag als enige Nederlandse club de koker in voor de loting van de achtste finales van de Europa League. Dit zijn de mogelijke tegenstanders van de Amsterdammers bij de laatste zestien.",
    "tekst": "Ajax gaat vrijdagmiddag als enige Nederlandse club de koker in voor de loting van de achtste finales van de Europa League. Dit zijn de mogelijke tegenstanders van de Amsterdammers bij de laatste zestien. Voor het eerst in het toernooi is er sprake van een open loting. Dat betekent dat ook clubs uit hetzelfde land aan elkaar gekoppeld kunnen worden. De loting begint vrijdag om 13.00 uur in het Zwitserse Nyon en is rechtstreeks te volgen via een livestream en een liveblog op NU.nl. De mogelijke tegenstanders van Ajax AC Milan (nummer 2 Serie A) Arsenal (nummer 11 Premier League) AS Roma (nummer 4 Serie A) Dinamo Zagreb (nummer 1 Kroatische competitie) Dynamo Kiev (nummer 1 Oekra\u00efense competitie) Granada (nummer 9 La Liga) Manchester United (nummer 2 Premier League) Molde FK (nummer 2 Noorse competitie) Olympiacos (nummer 1 Griekse competitie) Rangers FC (nummer 1 Schotse competitie) Slavia Praag (nummer 1 Tsjechische competitie) Shakhtar Donetsk (nummer 2 Oekra\u00efense competitie) Tottenham Hotspur (nummer 9 Premier League) Villarreal (nummer 6 La Liga) Young Boys (nummer 1 Zwitserse competitie) De heenwedstrijden in de achtste finales van de Europa League worden gespeeld op 11 maart. Een week later is de return."
  },
  {
    "id": 6118672,
    "url": "https://www.nu.nl/coronavirus/6118672",
    "titel": "Late treffer Olympiacos kost PSV plek in achtste finales Europa League",
    "samenvatting": "PSV is donderdag jammerlijk uitgeschakeld in de zestiende finales van de Europa League. De Eindhovenaren wonnen thuis met 2-1 van Olympiacos, maar de late tegentreffer van de Grieken werd de ploeg fataal.",
    "tekst": "Voor dit nieuws hebben we een melding verstuurd. Blijf ook met meldingen op de hoogte van belangrijk nieuws. Nee, bedankt Ja, graag PSV is donderdag jammerlijk uitgeschakeld in de zestiende finales van de Europa League. De Eindhovenaren wonnen thuis met 2-1 van Olympiacos, maar de late tegentreffer van de Grieken werd de ploeg fataal. Al voor rust maakte PSV de 4-2-nederlaag van vorige week in Athene goed door twee knappe treffers van Eran Zahavi: 2-0. Dat leek lange tijd genoeg voor een plek in de achtste finales. Na rust van de vermakelijke wedstrijd raakte zowel PSV (eenmaal) als Olympiacos (twee keer) het aluminium, waarna Ahmed Hassan in de 88e minuut het vonnis over de thuisploeg voltrok: 2-1. Het is inmiddels al negen jaar geleden dat PSV voor het laatst een knock-outronde in een Europees toernooi overleefde. Ajax slaagde er eerder op de dag w\u00e9l in de laatste zestien te halen. 183 Terugblik PSV: 'Late tegentreffer zat er totaal niet aan te komen' Zahavi scoort met kopbal en uit vrije trap PSV begon met Nick Viergever in de basis. De 31-jarige verdediger speelde zijn 83e Europese duel voor een Nederlandse club. Alleen Danny Blind en Willy van de Kerkhof (beiden 84) hebben meer wedstrijden over de grens op hun naam staan. De Fransman Olivier Boscagli schoof door naar het middenveld als vervanger van zijn geschorste landgenoot Ibrahim Sangar\u00e9 en dat kwam het spel van PSV ten goede. De Eindhovenaren hadden in de eerste helft een overwicht, al was het steeds oppassen voor de Griekse uitbraken. Na tien minuten was Zahavi al dicht bij de openingstreffer, maar op aangeven van Donyell Malen schoot hij nipt over. Malen kwam niet veel later zelf ook in scoringspositie, maar zijn inzet werd geblokt door een verdediger. Tussendoor kopte Youssef El-Arabi, de topscorer van de Griekse koploper, nipt naast. PSV kwam in de 23e minuut op voorsprong. Bij een hoekschop van Ryan Thomas torende Zahavi boven iedereen uit en kopte hij via de grabbelende doelman Jos\u00e9 Sa raak: 1-0. PSV-huurling Bruma was vervolgens dicht bij de gelijkmaker, maar zijn schuiver ging net naast. Het was een van de weinige kansen in die fase voor de Grieken, die drie minuten voor rust de 2-0 incasseerden. Boscagli verdiende slim een vrije trap, die door Zahavi prachtig in de kruising werd geschoten. De Isra\u00ebli\u00ebr, die vorige week ook al tweemaal scoorde tegen Olympiacos, is sinds de winterstop van grote waarde voor PSV. In de eerste seizoenshelft maakte Zahavi maar drie treffers, maar in dertien duels na de jaarwisseling scoorde hij liefst negen keer. Eran Zahavi scoorde in de eerste helft twee keer voor PSV. Eran Zahavi scoorde in de eerste helft twee keer voor PSV. Foto: Pro Shots Paal en lat helpen PSV aanvankelijk nog Kort na rust ontsnapte PSV aan een tegentreffer, toen Mady Camara op aangeven van Bruma op de paal schoot. Buiten dat moment bleef PSV geconcentreerd spelen en was de ploeg van trainer Roger Schmidt een aantal maal dicht bij een derde treffer. Malen schoot vanuit een moeilijke hoek op de keeper en even later had de spits een voorzet beter kunnen laten lopen voor Mario G\u00f6tze, die een grote kopkans leek te krijgen. Ook Philipp Max was gevaarlijk met een vrije trap die rakelings voorlangs ging. Een kwartier voor tijd raakten de Grieken andermaal het aluminium. Een vrije trap van invaller Kostas Fortounis belandde buiten bereik van doelman Yvon Mvogo de lat. Er volgde een intense slotfase, waarin Malen namens PSV ook op de paal schoot. De treffer viel echter aan de overkant. Mvogo dook een kopbal van El-Arabi knap uit de hoek, maar de rebound werd binnengegleden door Hassan. Daardoor loot niet PSV, maar Olympiacos vrijdag om 13.00 uur mee voor de achtste finales van de Europa League. De Eindhovenaren zullen de teleurstelling snel moeten verwerken, want zondag staat in het Philips Stadion de Eredivisie-topper tegen Ajax (aftrap 14.30 uur) op het programma. Bekijk de uitslagen en het programma in de Europa League"
  },
  {
    "id": 6118671,
    "url": "https://www.nu.nl/coronavirus/6118671",
    "titel": "Europese Commissie bezorgd over Britse variant die overal in EU is opgedoken",
    "samenvatting": "De Britse mutatie van het coronavirus is in bijna alle EU-lidstaten aangetroffen, blijkt donderdag tijdens een overleg van de Europese Commissie. De Zuid-Afrikaanse variant is opgedoken in veertien EU-landen en de Braziliaanse in zeven. \"Er staat ons nog een grote uitdaging te wachten\", waarschuwt voorzitter Ursula von der Leyen.",
    "tekst": "De Britse mutatie van het coronavirus is in bijna alle EU-lidstaten aangetroffen, blijkt donderdag tijdens een overleg van de Europese Commissie. De Zuid-Afrikaanse variant is opgedoken in veertien EU-landen en de Braziliaanse in zeven. \"Er staat ons nog een grote uitdaging te wachten\", waarschuwt voorzitter Ursula von der Leyen. De nieuwe varianten baren zorgen, omdat ze besmettelijker zijn en sommige vaccins mogelijk minder goed kunnen voorkomen dat je er ziek van wordt. Dat laatste geldt bijvoorbeeld voor de Zuid-Afrikaanse mutant. Farmaceut Moderna heeft zijn vaccin daar inmiddels op aangepast. De EU-leiders spraken donderdag, tijdens een nieuw video-overleg over de coronacrisis, lang over de varianten en wat ze ertegen kunnen doen. Ze blijven onnodig reizen voorlopig beperken om te voorkomen dat gemuteerde versies van het virus in hun land wordt verspreid. Maar lidstaten moeten te zware maatregelen vermijden, zei voorzitter Charles Michel van de Europese Raad na afloop. Volgens premier Mark Rutte is \"uitgesproken dat het belangrijk is om reizen te ontmoedigen tot de epidemiologische situatie is verbeterd\". \"En als het dan toch moet, dan moet er een goede balans zijn tussen beperkingen en de werking van de goederenstromen\", aldus de minister-president. Zes lidstaten, waaronder Belgi\u00eb en Duitsland, houden hun grenzen nagenoeg dicht. Bij de zuidelijke grenzen van Duitsland staan daardoor ondanks 'groene banen' voor vrachtverkeer geregeld lange files. 87 Hoe ontdekt werd dat de Britse coronavariant besmettelijker is EMA maakt het eenvoudiger om vaccins aan te passen aan mutaties Het Europese medicijnagentschap (EMA) heeft donderdag laten weten dat het makkelijker wordt gemaakt om vaccins aan te passen aan de nieuwe varianten van het coronavirus. Farmaceuten hoeven niet meer het hele goedkeuringstraject te doorlopen voor een aangepaste versie van het vaccin. Voortaan moeten de farmaceuten bij het EMA aantonen dat de hoeveelheid antistoffen die het nieuwe vaccin opwekt niet wezenlijk kleiner is dan bij het originele vaccin. Dit moet worden aangetoond bij mensen die het virus nog niet eerder hebben opgelopen en niet gevaccineerd zijn. De farmaceuten moeten nog wel onderzoeken welke voordelen een dosis van de aangepaste versie van het vaccin biedt ten opzichte van een tweede prik met het oorspronkelijke vaccin. Ook moet worden gekeken naar het effect van een tweede prik met het nieuwe vaccin bij mensen die een eerste dosis van het originele vaccin toegediend hebben gekregen."
  },
  {
    "id": 6118670,
    "url": "https://www.nu.nl/coronavirus/6118670",
    "titel": "Meerderheid Tweede Kamer wil anticonceptiepil in basispakket",
    "samenvatting": "De Tweede Kamer wil dat de pil en andere anticonceptiemiddelen weer in het basispakket van de zorgverzekering worden opgenomen. Een meerderheid steunde donderdag een motie van PvdA-Kamerlid Attje Kuiken die het kabinet oproept dit te regelen. Het gaat om een breed scala aan voorbehoedsmiddelen die via de huisarts zijn te krijgen, maar niet om condooms.",
    "tekst": "De Tweede Kamer wil dat de pil en andere anticonceptiemiddelen weer in het basispakket van de zorgverzekering worden opgenomen. Een meerderheid steunde donderdag een motie van PvdA-Kamerlid Attje Kuiken die het kabinet oproept dit te regelen. Het gaat om een breed scala aan voorbehoedsmiddelen die via de huisarts zijn te krijgen, maar niet om condooms. De voorstanders vinden dat iedere vrouw toegang moet hebben tot optimale anticonceptie en dat dit niet afhankelijk moet zijn van de financi\u00eble situatie van vrouwen. Kuiken is ontzettend blij met de steun. \"Anticonceptie is geen luxe maar een noodzaak. Geniet ervan, maar ook veilig en beschermd.\" De anticonceptiepil werd in 2011 uit de basisverzekering gehaald, omdat er geen medische noodzaak voor zou bestaan. Meisjes onder de achttien jaar krijgen de pil nog wel vergoed uit de basisverzekering. Tussen de 18 en 21 jaar is dat ook zo, maar gaan kosten van het eigen risico af. Vanaf 21 jaar moeten vrouwen zelf betalen of zich aanvullend verzekeren. Eerder was de Kamer nog tegen de terugkeer van de pil in het basispakket. Verschillende belangenclubs zoals Rutgers en abortusartsen pleitten toen voor, vooral om het aantal abortussen tegen te gaan. Vorig jaar voerden belangenclubs nog actie om gratis anticonceptie af te dwingen voor iedereen. Tienduizenden mensen ondertekenden een petitie hiervoor, maar ook toen haalde een PvdA-motie het niet in de Kamer. De coalitiepartijen, PVV en SGP stemden tegen."
  },
  {
    "id": 6118669,
    "url": "https://www.nu.nl/coronavirus/6118669",
    "titel": "Blondie krijgt eigen stripboek in het najaar",
    "samenvatting": "De Amerikaanse band Blondie krijgt een eigen stripboek: Blondie: Against The Odds. Het boek verschijnt in het najaar.",
    "tekst": "De Amerikaanse band Blondie krijgt een eigen stripboek: Blondie: Against The Odds. Het boek verschijnt in het najaar. Volgens uitgever Z2 Comics, die op Instagram alvast de cover laat zien, biedt het stripboek \"een fantasierijke kijk op de geschiedenis van de band, afgewisseld met artistieke interpretaties van tien nummers uit de catalogus\". Chris Stein en Deborah Harry richtten Blondie midden jaren zeventig op in New York. De band brak wereldwijd door in 1978 met de hit Denis . Daarna volgde nog successen als Heart Of Glass , de Buddy Holly-cover Hangin\u2019 On The Telephone, Call Me, The Tide Is High en Rapture."
  },
  {
    "id": 6118668,
    "url": "https://www.nu.nl/coronavirus/6118668",
    "titel": "Ook titelhouder Monfils zegt af voor ATP Rotterdam, Haase krijgt wildcard",
    "samenvatting": "Titelverdediger Ga\u00ebl Monfils heeft donderdag vanwege persoonlijke redenen afgezegd voor het ABN AMRO World Tennis Tournament in Rotterdam. De afmelding van de Fransman volgt op dezelfde dag als de afzegging van Rafael Nadal.",
    "tekst": "Titelverdediger Ga\u00ebl Monfils heeft donderdag vanwege persoonlijke redenen afgezegd voor het ABN AMRO World Tennis Tournament in Rotterdam. De afmelding van de Fransman volgt op dezelfde dag als de afzegging van Rafael Nadal. Robin Haase profiteert van de terugtrekking van Monfils, want de nummer 189 van de wereld krijgt een wildcard van toernooidirecteur Richard Krajicek. Haase viel aanvankelijk buiten de plaatsingslijst van het ATP-toernooi, maar maar zich dus opmaken voor zijn dertiende deelname. \"Het is mooi dat we Robin deze wildcard kunnen geven\", aldus Krajicek. \"Hij passeert nu Jan Siemerink, die tot nog toe van alle Nederlanders de meeste toernooien had gespeeld. Het geeft wel aan hoe lang we als toernooi al plezier hebben van Robin. Hij heeft daarmee zijn wildcard dubbel en dwars verdiend.\" De afzegging van Monfils is de volgende tegenvaller voor Krajicek, die eerder nog sprak van het sterkste deelnemersveld ooit in de 48-jarige geschiedenis van het toernooi. Na de afmelding van de mondiale nummer twee Nadal is Daniil Medvedev (ATP-3) de hoogst geplaatste speler in Rotterdam. Alexander Zverev, St\u00e9fanos Tsitsip\u00e1s en Andy Murray zijn de andere grote namen. Milos Raonic (ATP-14) heeft afgezegd. Haase is niet de enige Nederlander die dit jaar actief is op het ABN AMRO Toernooi. Botic van de Zandschulp, de kopman van het Nederlandse tennis, kreeg eerder al een vrijgekomen wildcard voor het toernooi, dat maandag begint en tot en met volgende week zondag duurt. Fotoserie: Laatste 12 winnaars ABN AMRO-toernooi 2009: Andy Murray \u00a9 ANP 2010: Robin S\u00f6derling \u00a9 ANP 2011: Robin S\u00f6derling \u00a9 ANP 2012: Roger Federer \u00a9 ANP 2013: Juan Martin Del Potro \u00a9 ANP 2014: Tomas Berdych \u00a9 ANP 2015: Stan Wawrinka \u00a9 ANP 2016: Martin Klizan \u00a9 ANP 2017: Jo-Wilfried Tsonga \u00a9 ANP 2018: Roger Federer \u00a9 Pro Shots 2019: Ga\u00ebl Monfils \u00a9 ProShots 2020: Ga\u00ebl Monfils \u00a9 ANP"
  },
  {
    "id": 6118667,
    "url": "https://www.nu.nl/coronavirus/6118667",
    "titel": "Bruls vindt huidige maatregelen niet meer houdbaar en wil snel versoepelingen",
    "samenvatting": "Volgens Hubert Bruls, burgemeester van Nijmegen en voorzitter van het landelijke Veiligheidsberaad, zijn de huidige coronamaatregelen niet langer houdbaar. Het kabinet moet volgens hem binnen enkele weken versoepelen, om te beginnen door in de buitenlucht meer mogelijk te maken, zegt hij in het AD.",
    "tekst": "Volgens Hubert Bruls, burgemeester van Nijmegen en voorzitter van het landelijke Veiligheidsberaad, zijn de huidige coronamaatregelen niet langer houdbaar. Het kabinet moet volgens hem binnen enkele weken versoepelen, om te beginnen door in de buitenlucht meer mogelijk te maken, zegt hij in het AD . Bruls reageert in de krant op de bomvolle parken in het land, die door het mooie weer van de afgelopen dagen in onder meer Amsterdam en Nijmegen te druk werden, en het voornemen van een deel van de horeca om volgende week tegen de regels in de terrassen open te gooien. Volgens Bruls moet worden geaccepteerd dat mensen op een ongereguleerde manier buiten zijn. \"We kunnen niet anders dan enigszins toestaan dat het druk wordt. Ik begrijp heel goed dat na elf maanden het draagvlak voor de coronamaatregelen minder is geworden. Elke maatregel begint sleets te raken. Straffen en handhaven gaan we niet meer 100 procent volhouden\", aldus Bruls. De burgemeester waarschuwt de horeca wel dat er zal worden opgetreden als de terrassen in zijn stad dinsdag opengaan. Ook de andere burgemeesters in het Veiligheidsberaad hebben donderdag aangegeven op te treden tegen de aangekondigde acties van de horecagelegenheden. Bruls verwacht het kabinet binnen enkele weken met meer versoepelingen komt: \"Het is nog even volhouden. Maar ik vind het eerlijk gezegd ook lastig uit te leggen waarom de kappers wel open mogen en de terrassen niet.\" 154 Bruls: 'Opening terrassen past in strategie, maar moet wel legaal zijn'"
  },
  {
    "id": 6118666,
    "url": "https://www.nu.nl/coronavirus/6118666",
    "titel": "Ten Hag looft Ajax na tweede zege op Lille: 'Heel grote prestatie'",
    "samenvatting": "Trainer Erik ten Hag looft zijn spelers na de tweede zege op Lille OSC, waarmee voor het eerst sinds 2017 de achtste finales van de Europa League werden bereikt. Net als in Frankrijk waren de Amsterdammers donderdag in eigen huis met 2-1 te sterk voor de koploper van de Ligue 1.",
    "tekst": "Trainer Erik ten Hag looft zijn spelers na de tweede zege op Lille OSC, waarmee voor het eerst sinds 2017 de achtste finales van de Europa League werden bereikt. Net als in Frankrijk waren de Amsterdammers donderdag in eigen huis met 2-1 te sterk voor de koploper van de Ligue 1. \"Dit is een heel grote prestatie van Ajax\", zei Ten Hag na afloop van de 2-1-zege in de Johan Cruijff ArenA. \"Twee keer winnen van de nummer \u00e9\u00e9n van Frankrijk is uitstekend. Al ging het op een heel andere manier. We waren veel minder goed aan de bal.\" \"We moesten het veel meer hebben van een goede defensieve organisatie en de teamspirit\", vervolgde de trainer van Ajax. \"Strijden met elkaar. Van daaruit konden we een muur opbouwen, kansen cre\u00ebren en de wedstrijd winnen. En dus zijn we door.\" \"Het is belangrijk dat we in de volgende ronde zitten. Voor Ajax, het Nederlandse voetbal en de ontwikkeling van dit team. We moesten het hoofd koel houden. En dat deden onze routiniers. Een aantal andere spelers was wat minder aan de bal en dat is een belangrijke les.\" 325 Terugblik: 'Onrustig Ajax bleef vooral op karakter overeind' 'Lille had ons spel goed gelezen' Ajax opende nog sterk en kwam na een kwartier via Davy Klaassen op voorsprong, maar de Amsterdammers waren in het vervolg slordig aan de bal en moesten meer tegenhouden dan ze lief was, zeker na de 1-1 uit een strafschop van Yusuf Yazici in de 78e minuut. Twee minuten voor tijd diende David Neres de genadeklap toe met de 2-1. \"Wat we vorige week heel goed deden, was vandaag minder\", aldus Ten Hag. \"Lille had ons spel goed gelezen en wij hadden daar niet direct een antwoord op. In de rust hebben we het opnieuw neergezet. Toen werd het beter en cre\u00eberden we kansen.\" \"Door de wissel Brobbey voor Antony cre\u00eberden we rust aan de bal. We hadden een aanspeelpunt. Hij was twee keer aangever en toen was een goal al dichtbij. Als je niet goed voetbalt, moet je op een andere manier winnen. Dat begrijpt deze ploeg steeds beter.\" Zie ook: Dit zijn de mogelijke tegenstanders van Ajax in achtste finales EL"
  },
  {
    "id": 6118665,
    "url": "https://www.nu.nl/coronavirus/6118665",
    "titel": "Verbouwing voor Haarlems sportpark; eerste eftal naar Heemstede",
    "samenvatting": "Vanwege de grootschalige verbouwing van het sportpark en de accomodaties aan de Spanjaardslaan in Haarlem wijkt het eerste elftal van Koninklijke HFC komend seizoen uit naar RCH in Heemstede.",
    "tekst": "Vanwege de grootschalige verbouwing van het sportpark en de accomodaties aan de Spanjaardslaan in Haarlem wijkt het eerste elftal van Koninklijke HFC komend seizoen uit naar RCH in Heemstede. Koninklijke HFC in Haarlem en RCH in Heemstede gaan ook samenwerken vanaf komend seizoen. Zo kan de club uit Heemstede gebruikmaken van de jeugd- en scheidsrechteropleiding van de Haarlemmers. \"Onderdeel van de voorgenomen samenwerking vormt dat wij in het nieuwe seizoen de wedstrijden van het eerste elftal mogen spelen op hun prachtige complex. Zij kunnen dan niet op het hoofdveld terecht, aangezien de bouw van het nieuwe clubhuis dan gaande is\", staat op de website."
  },
  {
    "id": 6118664,
    "url": "https://www.nu.nl/coronavirus/6118664",
    "titel": "Drie gewonden bij zwaar ongeval in Amsterdam-Noord",
    "samenvatting": "Drie mannen zijn donderdagavond gewond geraakt bij een zwaar eenzijdig ongeval in Amsterdam-Noord. De auto waarin zij zaten kwam met een harde klap tot stilstand tegen een boom. Volgens de politie zijn twee van de slachtoffers zwaargewond, maar zijn buiten levensgevaar.",
    "tekst": "Drie mannen zijn donderdagavond gewond geraakt bij een zwaar eenzijdig ongeval in Amsterdam-Noord. De auto waarin zij zaten kwam met een harde klap tot stilstand tegen een boom. Volgens de politie zijn twee van de slachtoffers zwaargewond, maar zijn buiten levensgevaar. Het ongeval gebeurde rond 20.45 uur aan de Noorderbreedte. Naar het ongeval werden meerdere ambulances, een mobiel medisch team, brandweer en politie opgeroepen. De klap was zo hard dat een van de wielen van de auto afschoot. De voorkant van het voertuig is voor een groot deel weggeslagen. De drie slachtoffers zijn overgebracht naar een ziekenhuis. De politie doet onderzoek naar de toedracht van het ongeval."
  },
  {
    "id": 6118663,
    "url": "https://www.nu.nl/coronavirus/6118663",
    "titel": "Kamer stemt in met verder onderzoek naar invloed Koninklijk Huis in zaak-Poch",
    "samenvatting": "De Tweede Kamer wil dat verder wordt onderzocht of kringen rondom het Koninklijk Huis hebben geprobeerd het onderzoek naar de Nederlands-Argentijnse piloot Julio Poch te be\u00efnvloeden. Dat onderzoek moet worden uitgevoerd door de Rijksrecherche, staat in een motie van D66, die donderdag werd gesteund door een meerderheid in de Kamer.",
    "tekst": "De Tweede Kamer wil dat verder wordt onderzocht of kringen rondom het Koninklijk Huis hebben geprobeerd het onderzoek naar de Nederlands-Argentijnse piloot Julio Poch te be\u00efnvloeden. Dat onderzoek moet worden uitgevoerd door de Rijksrecherche, staat in een motie van D66, die donderdag werd gesteund door een meerderheid in de Kamer. Daarnaast wil de Kamer alsnog alle informatie over de Argentijnse rechtshulpverzoeken en alle reisverslagen van politiemensen in deze zaak. Het kabinet moet dat voor 1 maart doen, vindt de Tweede Kamer. Justitieminister Ferd Grapperhaus weigert deze documenten te overhandigen en vindt nader onderzoek niet nodig. Hij ontraadde de motie dan ook. Begin februari concludeerde een commissie onder leiding van Ad Michielse dat de overheid correct heeft gehandeld in het onderzoek naar Poch. Ook zijn arrestatie in Spanje kon volgens de commissie door de beugel, waarna hij werd uitgeleverd aan Argentini\u00eb. De piloot werd ervan verdacht dat hij in de jaren tachtig zogeheten dodenvluchten had uitgevoerd, waarbij tegenstanders van het regime boven zee uit vliegtuigen werden gegooid. Na jaren voorarrest werd hij vrijgesproken. Het hoger beroep loopt nog. 'Schijn van inmenging moet worden weggenomen' De commissie-Michielse meldde dat het Koningshuis mogelijk heeft geprobeerd invloed uit te oefenen op het onderzoek naar de piloot. Een vrouw, die claimde namens de kringen rond de Oranjes te bellen, nam contact op met de Nederlandse vertegenwoordiger van Eurojust, dat bemiddelde bij contacten met Spanje. Het onderzoek naar Poch was op dat moment nog bij weinig mensen bekend. De belster vond de situatie pijnlijk voor toen nog prinses M\u00e1xima, wier vader destijds deel uitmaakte van het regime. D66-Kamerlid Sjoerd Sjoerdsma vindt extra onderzoek nodig, omdat \"deze schijn van inmenging moet worden weggenomen, in het belang van de reputatie van het Koninklijk Huis en in het belang van onze onafhankelijke rechtsstaat\". De motie werd ondersteund door ChristenUnie, GroenLinks, PVV, SP, PvdA, PvdD, DENK, FVD, Henk Krol en Femke van Kooten-Arissen. Zie ook: Wat ging vooraf aan de conclusie van commissie-Machielse over Julio Poch?"
  },
  {
    "id": 6118662,
    "url": "https://www.nu.nl/coronavirus/6118662",
    "titel": "Britse acteur Ronald Pickup op tachtigjarige leeftijd overleden",
    "samenvatting": "De Britse acteur Ronald Pickup is op tachtigjarige leeftijd overleden. Hij stierf woensdag omringd door zijn vrouw en familie na een lang ziekbed, zegt zijn agent tegen Britse media.",
    "tekst": "De Britse acteur Ronald Pickup is op tachtigjarige leeftijd overleden. Hij stierf woensdag omringd door zijn vrouw en familie na een lang ziekbed, zegt zijn agent tegen Britse media. Pickup had een lange carri\u00e8re en speelde talloze rollen in theater, films en in tv-series. Hij brak in 1964 door dankzij een rol in Doctor Who en ging door tot op hoge leeftijd. Recenter speelde hij in films als Prince of Persia: The Sands of Time (2010), The Best Exotic Marigold Hotel (2012) en het vervolg daarop, The Second Best Exotic Marigold Hotel (2015). Daarna volgden nog rollen in de populaire Netflix-serie The Crown in 2016, als de aartsbisschop van Canterbury, en de film Darkest Hour (2017). Hierin speelde Pickup de rol van de Britse politicus Neville Chamberlain."
  },
  {
    "id": 6118661,
    "url": "https://www.nu.nl/coronavirus/6118661",
    "titel": "Bella Hadid op zoek naar fotograaf die wilde helpen na val op catwalk",
    "samenvatting": "Bella Hadid is op zoek naar de fotograaf die haar in 2016 een helpende hand bood toen zij onderuitging tijdens een modeshow van Michael Kors.",
    "tekst": "Bella Hadid is op zoek naar de fotograaf die haar in 2016 een helpende hand bood toen zij onderuitging tijdens een modeshow van Michael Kors. \"Kan iemand me helpen met het vinden van deze man? God zegene zijn ziel\", schrijft het model in haar Instagram Stories bij een foto van het incident. \"Ik wil hem graag persoonlijk bedanken omdat hij als enige zijn hand uitstak op een moeilijk moment.\" Op de foto is te zien dat de 24-jarige Hadid op de grond valt terwijl een legertje fotografen toekijkt. In haar volgende Story heeft het model haar helper een virtuele kroon op gezet."
  },
  {
    "id": 6118659,
    "url": "https://www.nu.nl/coronavirus/6118659",
    "titel": "Bosz strandt met Leverkusen in EL na blunder keeper, ook Brugge onderuit",
    "samenvatting": "Peter Bosz is met Bayer Leverkusen gestrand in de eerste knock-outronde van de Europa League. De Duitsers verloren donderdag, mede door een enorme keepersfout van Niklas Lomb, met 0-2 van BSC Young Boys. Ook Club Brugge werd uitgeschakeld.",
    "tekst": "Peter Bosz is met Bayer Leverkusen gestrand in de eerste knock-outronde van de Europa League. De Duitsers verloren donderdag, mede door een enorme keepersfout van Niklas Lomb, met 0-2 van BSC Young Boys. Ook Club Brugge werd uitgeschakeld. Bayer Leverkusen verloor vorige week in Bern nipt met 4-3, nadat het een 3-0-achterstand had weggepoetst. Met Nederlanders Daley Sinkgraven en Jeremie Frimpong in de basis liep de return voor de ploeg van trainer Bosz uit op een teleurstelling. Schlemiel werd doelman Lomb, die afgelopen weekend bij zijn basisdebuut al enorm in de fout ging tegen Augsburg. De vervanger van de geblesseerde Luk\u00e1s Hr\u00e1decky liet een hoge bal los, waarna het voor Theoson Siebatcheu een koud kunstje was om te scoren. Vlak voor tijd maakte Christian Fassnacht er ook nog 0-2 van voor de Zwitsers. Bayer Leverkusen is bezig aan een zeer moeizame periode. De club leek voor de winterstop nog mee te strijden om de landstitel, maar is inmiddels afgezakt naar de vijfde plaats in de Bundesliga en werd ook uitgeschakeld in de Duitse beker. Peter Bosz ging tegen Young Boys ook letterlijk onderuit. Peter Bosz ging tegen Young Boys ook letterlijk onderuit. Foto: ANP Late treffer nekt Dost en Vormer Ook voor Club Brugge is het Europese seizoen voorbij. Met Ruud Vormer en Bas Dost in de basis werd door een late goal van Vitaliy Buyalskyy met 0-1 verloren van Dynamo Kiev. De Belgen waren na het 1-1 gelijkspel in Oekra\u00efne juist met een goede uitgangspositie aan de return begonnen. Club Brugge werd vlak voor het belangrijke duel getroffen door een uitbraak van COVID-19. Onder anderen Noa Lang en Stefano Denswil waren er daardoor niet bij. Slavia Praag zorgde voor een stunt door Leicester City uit te schakelen. De Tsjechen wonnen met 0-2 bij de nummer drie van de Premier League, nadat het eerste duel in 0-0 was ge\u00ebindigd. Rick Karsdorp bereikte de volgende ronde door met AS Roma met 3-1 te winnen van Braga. De rechtsback speelde de hele wedstrijd mee. De geblesseerde Donny van de Beek ontbrak bij Manchester United, dat zich plaatste ten koste van Real Sociedad. Na de 0-4 uit het heenduel kon de ploeg van Ole Gunnar Solskjaer zich thuis een 0-0-gelijkspel veroorloven. Pierre-Emerick Aubameyang viert het winnende doelpunt met een salto. Pierre-Emerick Aubameyang viert het winnende doelpunt met een salto. Foto: ANP Arsenal ontsnapt dankzij Aubameyang Arsenal plaatste zich met de hakken over de sloot voor de achtste finales. Door een goal van Pierre-Emerick Aubameyang in de 87e minuut werd Benfica donderdag met 3-2 verslagen. Arsenal en Benfica troffen elkaar net als vorige week, toen het heenduel wegens reisbeperkingen in Rome werd gespeeld, op neutraal terrein. De return, die onder leiding stond van Bj\u00f6rn Kuipers, werd afgewerkt in het Griekse Piraeus. Benfica leek op weg naar een plaats bij de laatste zestien toen Dani Ceballos na een uur spelen hopeloos in de fout ging. De Arsenal-middenvelder kopte te kort terug op zijn eigen doelman en zag Rafa Silva daarvan profiteren. Arsenal had daarna twee goals nodig om door te gaan en slaagde daar ook nog in. Kieran Tierney maakte gelijk, waarna een rake kopbal van Aubameyang (die eerder al de 1-0 had gemaakt) de Londenaren een plaats in de volgende ronde opleverde. Rick Karsdorp plaatste zich met AS Roma voor de achtste finales. Rick Karsdorp plaatste zich met AS Roma voor de achtste finales. Foto: Pro Shots Hoffenheim verslikt zich in Molde Hoffenheim staat in de eigen competitie ook slechts in de middenmoot, maar verzuimde de laatste strohalm te pakken om nog iets van het seizoen te maken. Op eigen veld verloren de Duitsers verrassend met 0-2 van Molde FK. De Duitsers had in eigen huis bijna 80 procent balbezit, maar wisten de Noorse muur niet te slechten. Molde stelde daar slechts twee schoten op doel tegenover, die beide door Eirik Ulland Andersen in een goal werden omgezet. De Nederlander Melayro Bogarde bleef op de bank bij Hoffenheim. Voor Napoli viel eveneens het doek in de eerste knock-outronde. De Italianen wonnen weliswaar thuis met 2-1 van Granada, maar dat was na het 2-0 verlies in Spanje niet toereikend. Geplaatste ploegen voor de achtste finales: Ajax Arsenal Rangers Villarreal Granada Shakhtar Donetsk Molde FK Tottenham Hotspur Olympiacos Young Boys Dinamo Zagreb AS Roma Slavia Praag AC Milan Manchester United Dinamo Kiev Bekijk de uitslagen in de Europa League"
  },
  {
    "id": 6118658,
    "url": "https://www.nu.nl/coronavirus/6118658",
    "titel": "Ajax wint ook thuis van Lille en staat na vier jaar weer in achtste finales EL",
    "samenvatting": "Ajax heeft donderdag na vier jaar weer de achtste finales van de Europa League bereikt. De Amsterdammers wonnen de return in de Johan Cruijff ArenA tegen Lille met 2-1 en dat was na de 1-2-overwinning van vorige week in Noord-Frankrijk genoeg om door te gaan.",
    "tekst": "Voor dit nieuws hebben we een melding verstuurd. Blijf ook met meldingen op de hoogte van belangrijk nieuws. Nee, bedankt Ja, graag Ajax heeft donderdag na vier jaar weer de achtste finales van de Europa League bereikt. De Amsterdammers wonnen de return in de Johan Cruijff ArenA tegen Lille met 2-1 en dat was na de 1-2-overwinning van vorige week in Noord-Frankrijk genoeg om door te gaan. Lille speelde in Amsterdam wel veel sterker dan in eigen stadion. Voor rust miste de ploeg van trainer Christophe Galtier veel kansen en kwam Ajax in de vijftiende minuut op voorsprong door een kopgoal van Davy Klaassen. In de tweede helft bleef Lille aandringen en na een benutte strafschop in de 78e minuut van Yusuf Yazici werd het echt spannend. Vlak voor tijd tekende David Neres voor de bevrijdende 2-1, waarmee hij aan alle onzekerheid een einde maakte. Het is voor het eerst sinds het seizoen 2016/2017 dat Ajax is doorgedrongen tot de laatste zestien van de Europa League. Destijds stootte de ploeg van toenmalig trainer Peter Bosz zelfs door tot de eindstrijd. Vrijdag om 13.00 uur wordt in het Zwitserse Nyon geloot voor de achtste finales. 325 Terugblik: 'Onrustig Ajax bleef vooral op karakter overeind' Ajax ontsnapt meermaals in eerste helft Door de late overwinning van vorige week begon Ajax donderdag met een uitstekende uitgangspositie in de ArenA, maar al snel was duidelijk dat het geen gelopen koers was. Na drie minuten ontsnapte Ajax al. Maarten Stekelenburg voorkwam ternauwernood dat Jonathan Bamba bij de bal kon en daarna bracht Lisandro Mart\u00ednez redding op de lijn bij een schot van Xeka. Even later werd een poging van Bamba gekraakt. Zo was het een zorgelijke openingsfase voor Ajax, maar na een kwartier was er ineens verlichting. Bij een vrije trap van Dusan Tadic kopte de vrijstaande Klaassen binnen, terwijl Lille-verdediger Sven Botman onderuitging. De Schotse scheidsrechter William Collum zag tot boosheid van de uitploeg geen overtreding. Met de 1-0-voorsprong van Ajax was het nog lang niet beslist, want Lille bleef gevaarlijk. De snelle Timothy Weah had vrije doortocht richting het Amsterdamse doel en krulde de bal net naast. In het restant van de eerste helft hield Ajax iets makkelijker stand, al kwam de Eredivisie-koploper op slag van rust weer goed weg toen Lille schreeuwde om een strafschop. Tot ontsteltenis van de Fransen floot de scheidsrechter niet toen Antony Renato Sanches in de rug liep. Maarten Stekelenburg had geen antwoord op de strafschop van Yusuf Yazici. Maarten Stekelenburg had geen antwoord op de strafschop van Yusuf Yazici. Foto: Pro Shots Klaassen, Tadic en Neres missen kansen In de wetenschap dat er twee keer gescoord moest worden voor een verlenging drong Lille na rust weer aan. Sanches ramde de bal over en bij afstandsschoten van Bamba en Xeka moest Ajax-doelman Stekelenburg in actie komen. Na een uur probeerde Sanches het weer eens van afstand en tot opluchting van Stekelenburg ging de bal rakelings naast. Ondertussen tikte de tijd weg in het voordeel van Ajax. Plots had Tadic het tweeluik zelfs kunnen beslissen, maar op aangeven van invaller Brian Brobbey produceerde hij een slap lobje. In de 68e minuut kreeg Ajax opnieuw een enorme kans. Opnieuw was Brobbey de aangever, waarna Lille-keeper Mike Maignan met een spectaculaire redding voorkwam dat Klaassen scoorde met de borst. Ook Neres liet nog een flinke mogelijkheid onbenut. Pijnlijk was dat Lillle twaalf minuten voor tijd alsnog gelijkmaakte. Na een opzichtige duw van Mart\u00ednez tegen invaller Jonathan David wilde de VAR dat arbiter Collum naar het scherm ging, met een penalty tot gevolg. Yazici schoot vanaf 11 meter overtuigend raak (1-1). Zo werd het een zeer spannende slotfase. Lille ging vol voor de tweede goal, maar twee minuten voor tijd was het raak voor Ajax. Een kopbal van Brobbey stuiterde voor het doel en werd door Neres binnen gekopt. De Braziliaan zorgde zo voor ontlading bij Ajax, dat vrijdag de koker in gaat bij de loting in Nyon. Trainer Erik ten Hag zag dat Ajax het niet makkelijk had met Lille. Trainer Erik ten Hag zag dat Ajax het niet makkelijk had met Lille. Foto: Pro Shots Bekijk de uitslagen en het programma in de Europa League"
  },
  {
    "id": 6118657,
    "url": "https://www.nu.nl/coronavirus/6118657",
    "titel": "Aantal sterfgevallen was vorige week weer groter dan verwacht",
    "samenvatting": "Vorige week zijn naar schatting circa 3.600 mensen overleden, ruim 150 meer dan verwacht, meldt het Centraal Bureau voor de Statistiek (CBS) vrijdag op basis van voorlopige sterftecijfers.",
    "tekst": "Vorige week zijn naar schatting circa 3.600 mensen overleden, ruim 150 meer dan verwacht, meldt het Centraal Bureau voor de Statistiek (CBS) vrijdag op basis van voorlopige sterftecijfers. Als gevolg van de tweede coronagolf kreeg Nederland sinds halverwege september te maken met oversterfte. Sinds een paar weken is de oversterfte zodanig afgenomen dat het aantal sterfgevallen in lijn kwam te liggen met het verwachte sterftecijfer. Vorige week stierven er echter weer meer mensen dan verwacht. Het CBS krijgt echter pas later informatie over de doodsoorzaak van deze personen. Wel weten de onderzoekers dat de verhoogde sterfte in de eerste vijf weken van de tweede golf - tot begin november - volledig toe te schrijven was aan COVID-19. Tot en met week 5 van 2021 overleden ruim 71.000 mensen, bijna 10.000 meer dan verwacht voor deze periode. Het RIVM registreerde vorige week 301 mensen die zijn overleden aan de gevolgen van het coronavirus. Daarbij zitten ook meldingen die vertraagd binnen zijn gekomen. Het is dus mogelijk dat mensen al eerder waren overleden of ondanks hun overlijden die week nog niet waren gemeld bij het RIVM. Opnieuw sprake van oversterfte Bron: CBS \u00a9 Localfocus"
  },
  {
    "id": 6118656,
    "url": "https://www.nu.nl/coronavirus/6118656",
    "titel": "Anticonceptiepil moet volgens meerderheid Tweede Kamer weer in basispakket",
    "samenvatting": "De Tweede Kamer wil dat de pil en andere anticonceptiemiddelen weer in het basispakket van de zorgverzekering worden opgenomen. Een meerderheid steunde donderdag een motie van PvdA-Kamerlid Attje Kuiken die het kabinet oproept dit te regelen. Het gaat om een breed scala aan voorbehoedsmiddelen die via de huisarts zijn te krijgen, maar niet om condooms.",
    "tekst": "De Tweede Kamer wil dat de pil en andere anticonceptiemiddelen weer in het basispakket van de zorgverzekering worden opgenomen. Een meerderheid steunde donderdag een motie van PvdA-Kamerlid Attje Kuiken die het kabinet oproept dit te regelen. Het gaat om een breed scala aan voorbehoedsmiddelen die via de huisarts zijn te krijgen, maar niet om condooms. De voorstanders vinden dat iedere vrouw toegang moet hebben tot optimale anticonceptie en dat dit niet afhankelijk moet zijn van de financi\u00eble situatie van vrouwen. Kuiken is ontzettend blij met de steun. \"Anticonceptie is geen luxe maar een noodzaak. Geniet ervan, maar ook veilig en beschermd.\" De anticonceptiepil werd in 2011 uit de basisverzekering gehaald, omdat er geen medische noodzaak voor zou bestaan. Meisjes onder de achttien jaar krijgen de pil nog wel vergoed uit de basisverzekering. Tussen de 18 en 21 jaar is dat ook zo, maar gaan kosten van het eigen risico af. Vanaf 21 jaar moeten vrouwen zelf betalen of zich aanvullend verzekeren. Eerder was de Kamer nog tegen de terugkeer van de pil in het basispakket. Verschillende belangenclubs zoals Rutgers en abortusartsen pleitten toen voor, vooral om het aantal abortussen tegen te gaan. Vorig jaar voerden belangenclubs nog actie om gratis anticonceptie af te dwingen voor iedereen. Tienduizenden mensen ondertekenden een petitie hiervoor, maar ook toen haalde een PvdA-motie het niet in de Kamer. De coalitiepartijen, PVV en SGP stemden tegen."
  },
  {
    "id": 6118655,
    "url": "https://www.nu.nl/coronavirus/6118655",
    "titel": "Kamer wil niet dat premier of koning Willem-Alexander WK in Qatar bezoekt",
    "samenvatting": "Een meerderheid binnen de Tweede Kamer vindt niet dat er een afvaardiging van de regering naar het WK voetbal in 2022 in Qatar moet gaan, omdat arbeiders die de stadions bouwen worden uitgebuit. Deze week meldde The Guardian dat daarbij zeker 6.500 arbeidsmigranten zijn omgekomen.",
    "tekst": "Een meerderheid binnen de Tweede Kamer vindt niet dat er een afvaardiging van de regering naar het WK voetbal in 2022 in Qatar moet gaan, omdat arbeiders die de stadions bouwen worden uitgebuit. Deze week meldde The Guardian dat daarbij zeker 6.500 arbeidsmigranten zijn omgekomen. De Kamer steunde een motie van SP'er Sadet Karabulut. Zij spreekt van wantoestanden, slavernij en ernstige vormen van uitbuiting bij de bouwwerkzaamheden in de Golfstaat. De motie kon op steun rekenen van GroenLinks, PvdA, ChristenUnie, D66, SGP, 50PLUS en PVV. Minister Stef Blok (Buitenlandse Zaken) had de motie ontraden. Volgens hem moeten sport en politiek niet worden vermengd. Hij wees er ook op dat Qatar na kritiek stappen heeft gezet om de situatie voor de arbeidsmigranten te verbeteren. Ook kreeg VN-arbeidsorganisatie ILO toegang tot het land. Eerder deze week verklaarden Gert-Jan Segers (ChristenUnie) en Sigrid Kaag (D66) dat Nederland niet zou moeten deelnemen aan het toernooi. \"De bodem waarop die stadions zijn gebouwd, is doordrenkt van bloed\", zei Segers in een uitzending van NOS op 3 . Ook Kaag vindt dat er \"een grens\" moet worden getrokken. Sinds Qatar het WK Voetbal in 2010 kreeg toegewezen verschijnen er al berichten en onderzoeken over uitbuiting van arbeidsmigranten."
  },
  {
    "id": 6118654,
    "url": "https://www.nu.nl/coronavirus/6118654",
    "titel": "EU-lidstaten willen belastingontwijking multinationals tegengaan met wet",
    "samenvatting": "De lidstaten van de EU zijn het eens geworden over een wetsvoorstel dat multinationals verplicht om openheid te geven over hun winstcijfers en hoeveel belasting ze betalen in ieder Europees land waar ze actief zijn. Met de regel hopen lidstaten belastingontwijking tegen te gaan.",
    "tekst": "De lidstaten van de EU zijn het eens geworden over een wetsvoorstel dat multinationals verplicht om openheid te geven over hun winstcijfers en hoeveel belasting ze betalen in ieder Europees land waar ze actief zijn. Met de regel hopen lidstaten belastingontwijking tegen te gaan. Het wetsvoorstel voor meer transparantie over belastingen van de Europese Commissie dateert al van 2016, maar werd door een groep EU-landen, waaronder Duitsland, tegengehouden. Nederland staat er wel achter. Europarlementari\u00ebr Bas Eickhout van GroenLinks: \"Multinationals ontspringen al jaren de belastingdans en zijn meester in het verdoezelen daarvan. Met deze wet kan iedereen zien hoeveel, of hoe weinig, belasting grote bedrijven betalen in ieder land waar ze actief zijn, zodat het geschuif met winsten kan worden aangepakt.\" De openbare rapportage per land geldt vooralsnog alleen in de EU. Voor landen daarbuiten hoeven bedrijven de bedragen niet uit te splitsen per land. Volgens ontwikkelingsorganisatie Oxfam, die van \"een doorbraak\" spreekt, en Transparancy International moet het wetsvoorstel dan ook worden aangescherpt. De lidstaten moeten het akkoord nog formeel bekrachtigen, maar daarna gaan ze met het EU-parlement en de commissie onderhandelen over de definitieve wet."
  },
  {
    "id": 6118653,
    "url": "https://www.nu.nl/coronavirus/6118653",
    "titel": "Bestuurders Uva en HvA willen snelle heropening: 'Ziel is eruit'",
    "samenvatting": "De Universiteit van Amsterdam en de Hogeschool van Amsterdam willen open. Hoewel het hoger onderwijs zelf zegt er klaar voor te zijn, is het kabinet dat niet, en dat doet pijn, zeggen bestuurders van de UvA en HvA.",
    "tekst": "De Universiteit van Amsterdam en de Hogeschool van Amsterdam willen open. Hoewel het hoger onderwijs zelf zegt er klaar voor te zijn, is het kabinet dat niet, en dat doet pijn, zeggen bestuurders van de UvA en HvA. MBO'ers en middelbare scholieren mogen vanaf volgende week weer \u00e9\u00e9n dag per week naar school, maar dat geldt niet voor studenten aan het HBO en de universiteit. Nu de Universiteit van Amsterdam een jaar dicht is, vindt Geert ten Dam, voorzitter van het College van Bestuur van de UvA, dat de ziel er echt uit is. \"Het is hier uitgestorven. En studenten en medewerkers zijn mentaal en financieel uitgeput.\" Ten Dam benoemt nadrukkelijk ook de medewerkers, omdat ook zij al een jaar lang achter een scherm lesgeven. Geleyn Meijer, rector van de Hogeschool van Amsterdam, zegt ook dat medewerkers op hun tandvlees lopen: \"Ook voor hen is het een ontzettende uitdaging.\" Vooralsnog wordt er geen perspectief geboden, en dat doet pijn bij de bestuursleden. Als het aan Ten Dam en Meijer ligt, kunnen de universiteiten en hogescholen per direct open. Alles ingericht op 1,5 meter afstand \"Ik snap dat het bij ons om veel mensen gaat en dat er bij de kappers meer controle is, maar wij hebben dit goed voor elkaar in het onderwijs\", zegt Meijer. Op de HvA en de UvA is alles ingericht op 1,5 meter afstand en zijn de roosters ernaar gemaakt. \"De scenario's liggen klaar\", aldus Ten Dam. De bestuursleden hopen allebei dat het kabinet kijkt naar de faciliteiten die de universiteiten en hogescholen hebben. Meijer: \"Geef ons de ruimte om studenten, onderzoekers en medewerkers weer naar de campus te halen.\""
  },
  {
    "id": 6118652,
    "url": "https://www.nu.nl/coronavirus/6118652",
    "titel": "Meer hotelbedden bleven in 2020 onbeslapen, Nederlanders kampeerden vaker",
    "samenvatting": "Het aantal toeristische overnachtingen in Nederland is vorig jaar met 30 procent afgenomen, meldt het Centraal Bureau voor de Statistiek (CBS) vrijdag op basis van voorlopige cijfers. Hoewel het eerste kwartaal voor de toeristische sector normaal verliep, nam het aantal overnachtingen in het tweede kwartaal sterk af.",
    "tekst": "Het aantal toeristische overnachtingen in Nederland is vorig jaar met 30 procent afgenomen, meldt het Centraal Bureau voor de Statistiek ( CBS ) vrijdag op basis van voorlopige cijfers. Hoewel het eerste kwartaal voor de toeristische sector normaal verliep, nam het aantal overnachtingen in het tweede kwartaal sterk af. Tussen april en juni sliepen er 71 procent minder mensen bij Nederlandse accommodaties dan een jaar eerder. In het derde kwartaal ging het met een afname van 10 procent op jaarbasis weer iets beter. In het laatste kwartaal ging het vanwege de tweede coronagolf weer een stuk slechter. Toen sliepen er 54 procent minder mensen in accommodaties dan in de dezelfde periode in 2019. In totaal ontvingen Nederlandse ondernemers in de sector vorig jaar 27,6 miljoen gasten. Dat is 40 procent minder dan in 2019. Met name bij hotels in de grote steden was een grote daling van het aantal gasten te zien. In Amsterdamse hotels daalde het aantal gasten in 2020 met maar liefst 72 procent, waarschijnlijk doordat er veel minder buitenlandse toeristen in de stad waren. Campings en terreinen met vakantiehuisjes deden het vorig jaar beter dan hotels. Campings ontvingen zelfs 10 procent meer Nederlandse bezoekers dan in 2019. Het aantal buitenlandse bezoekers nam in beide categorie\u00ebn echter wel sterk af. Minder toeristische overnachtingen door coronavirus Bron: CBS \u00a9 Localfocus"
  },
  {
    "id": 6118651,
    "url": "https://www.nu.nl/coronavirus/6118651",
    "titel": "Nick Jonas kondigt nieuw soloalbum Spaceman aan",
    "samenvatting": "Nick Jonas komt op 12 maart met zijn derde soloplaat, Spaceman. Het eerste, gelijknamige nummer van de plaat is al verschenen.",
    "tekst": "Nick Jonas komt op 12 maart met zijn derde soloplaat, Spaceman. Het eerste, gelijknamige nummer van de plaat is al verschenen. \"Ik heb zoveel zin om deze reis met jullie aan te gaan\", schrijft Jonas op Instagram. \"Ik heb dit album gemaakt terwijl ik deed wat velen het afgelopen jaar deden: thuiszitten, wennen aan het nieuwe normaal en hopen op betere dagen.\" De zanger onderzoekt op zijn nieuwe plaat vier thema's: afstand, compassie, euforie en toewijding. \"Muziek heeft altijd een verbindende rol gespeeld en geholpen met heling. Ik hoop dat deze muziek jou kan helpen op jouw reis door ruimte en tijd\", besluit de 28-jarige muzikant."
  },
  {
    "id": 6118650,
    "url": "https://www.nu.nl/coronavirus/6118650",
    "titel": "Recordaantal van meer 50.000 prikken gezet op woensdag",
    "samenvatting": "Woensdag werd een recordaantal vaccinaties gezet, laat demissionair minister Hugo de Jonge (Volksgezondheid) weten op Twitter. Die dag kregen meer dan 50.000 mensen een prik tegen het coronavirus. In totaal zijn nu 1.169.302 prikken gezet in Nederland.",
    "tekst": "Woensdag werd een recordaantal vaccinaties gezet, laat demissionair minister Hugo de Jonge (Volksgezondheid) weten op Twitter. Die dag kregen meer dan 50.000 mensen een prik tegen het coronavirus. In totaal zijn nu 1.169.302 prikken gezet in Nederland. #vaccinatie Stand van zaken 25 februari 2021:\u27a1\ufe0f Gisteren een dagrecord met meer dan 50.000 prikken in \u00e9\u00e9n dag\u27a1\ufe0f In totaal 1.169.302 vaccinaties\u27a1\ufe0f Vanaf vandaag kunnen 80.000 zorgmedewerkers in de wijkverpleging een afspraak maken. https://t.co/Mxk5UDWHFQ #werkinuitvoering \ud83e\udda0\ud83d\udc89 Avatar Auteur hugodejonge Moment van plaatsen 17:13 - 25 februari 2021"
  },
  {
    "id": 6118649,
    "url": "https://www.nu.nl/coronavirus/6118649",
    "titel": "Drukfout op Leidse stempassen, stemlokalen kloppen niet",
    "samenvatting": "Op de stempassen in Leiden is een drukfout gemaakt. Op de stempassen voor de Twee Kamerverkiezingen staat een stemlokaal in de buurt genoemd, maar dit klopt niet in Leiden. Vanwege de coronamaatregelen is een aantal stemlokalen afgevallen.",
    "tekst": "Op de stempassen in Leiden is een drukfout gemaakt. Op de stempassen voor de Twee Kamerverkiezingen staat een stemlokaal in de buurt genoemd, maar dit klopt niet in Leiden. Vanwege de coronamaatregelen is een aantal stemlokalen afgevallen. Ook zijn er enkele nieuwe stemlokalen bijgekomen. In de Stadskrant en op de website www.leiden.nl/verkiezingen kunnen inwoners kijken bij welke stemlokalen ze kunnen stemmen. Op de website kunnen inwoners ook door middel van het invullen van hun adres of postcode op een kaart zien waar het dichtstbijzijnde stemlokaal in de buurt is. Inwoners kunnen overigens bij alle stemlokalen binnen Leiden terecht. Leidenaren ontvangen ook een stempas voor het referendum over het Roomburgerpark. Op die stempas staat geen locatie genoemd, maar een verwijzing naar de lijst met stemlokalen."
  },
  {
    "id": 6118648,
    "url": "https://www.nu.nl/coronavirus/6118648",
    "titel": "Motorrijder ontvlucht politie en raakt gewond bij crash",
    "samenvatting": "Een motorrijder is donderdagmiddag gewond geraakt nadat hij tegen twee voertuigen was gebotst toen hij op de vlucht was geslagen voor de politie.",
    "tekst": "Een motorrijder is donderdagmiddag gewond geraakt nadat hij tegen twee voertuigen was gebotst toen hij op de vlucht was geslagen voor de politie. Het ongeluk gebeurde aan Het Want in Groningen. De politie kreeg rond 14.00 uur een melding dat een motorrijder met buitenlands kenteken gevaarlijk rijgedrag vertoonde. Toen de motorrijder gespot werd door een politieagent kreeg hij een stopteken maar al gauw onttrok hij zich aan de controle. Na een korte achtervolging raakte de politie de motorrijder kwijt, waarop de achtervolging in eerste instantie gestaakt werd. Toen een motoragent van de politie even later op Het Want in Groningen een motorrijder gewond zag liggen, werden de overige hulpdiensten ingeschakeld. De man bleek tegen twee voertuigen aan te zijn gebotst en was hard ten val gekomen. Hij is met divers letsel naar het ziekenhuis gebracht. De politie heeft de verdachte een proces verbaal gegeven onder meer voor rijden zonder rijbewijs, rijden zonder geldig kenteken, het vertonen van gevaarlijk rijgedrag en voor rijden zonder helm."
  }
][
  {
    "id": 6118647,
    "url": "https://www.nu.nl/coronavirus/6118647",
    "titel": "Spotify maakt nummers zoeken op basis van je stemming makkelijker",
    "samenvatting": "Spotify gaat een nieuwe functie toevoegen aan de afspeellijst 'Nummers die je leuk vindt'. Daarmee kunnen gebruikers makkelijker hun favoriete liedjes vinden die op dat moment bij hun stemming passen, meldt het bedrijf donderdag op de website.",
    "tekst": "Spotify gaat een nieuwe functie toevoegen aan de afspeellijst 'Nummers die je leuk vindt'. Daarmee kunnen gebruikers makkelijker hun favoriete liedjes vinden die op dat moment bij hun stemming passen, meldt het bedrijf donderdag op de website . Luisteraars die tenminste dertig nummers in de afspeellijst hebben staan, kunnen deze binnenkort filteren op maximaal vijftien verschillende categorie\u00ebn. Het gaat dan niet alleen om genres, maar ook om categorie\u00ebn voor verschillende stemmingen. Als een gebruiker voor een bepaald filter kiest, worden vervolgens alleen nummers getoond die bij dat genre of bij die stemming passen. De nieuwe functie wordt de komende weken door de muziekdienst uitgebracht en wordt beschikbaar voor zowel betalende als niet-betalende gebruikers. In eerste instantie zijn de filters alleen te gebruiken in Engelstalige landen. Wanneer de functie ook naar Nederland komt, is vooralsnog niet bekend. Naast deze filters, wil Spotify meer met de stemmingen van de gebruikers doen. De muziekdienst heeft vorige maand ook een patent gekregen voor technologie waarmee je een stem kunt analyseren en liedjes kan voorspellen op basis van iemands emotionele toestand, geslacht, leeftijd of accent. Het patent zou de streamingdienst in staat stellen om \"observaties te doen\" over de omgeving en emoties van een gebruiker met behulp van spraakherkenningstechnologie. Spotify zou vervolgens muziek kunnen afspelen die bij de stemming van gebruikers of zelfs hun sociale omgeving past."
  },
  {
    "id": 6118646,
    "url": "https://www.nu.nl/coronavirus/6118646",
    "titel": "Meerderheid Kamer wil af van 'onnodige' verplichte bedenktijd bij abortus",
    "samenvatting": "De verplichte bedenktermijn van vijf dagen voor vrouwen die een abortus willen, moet worden geschrapt, vindt een meerderheid van de Tweede Kamer. De politici redeneren dat vrouwen \"niet lichtzinnig\" overgaan tot een abortus en de verplichte bedenktermijn \"geen recht doet\" aan het proces dat vrouwen al tot de beslissing bracht.",
    "tekst": "De verplichte bedenktermijn van vijf dagen voor vrouwen die een abortus willen, moet worden geschrapt, vindt een meerderheid van de Tweede Kamer. De politici redeneren dat vrouwen \"niet lichtzinnig\" overgaan tot een abortus en de verplichte bedenktermijn \"geen recht doet\" aan het proces dat vrouwen al tot de beslissing bracht. Het is nog maar de vraag of de bedenktermijn ook werkelijk zal sneuvelen. Als \u00e9\u00e9n of meer christelijke partijen deel uitmaken van een volgend kabinet, zal het in de formatie opnieuw een heikel punt worden. Corinne Ellemeet (GroenLinks) en Lilianne Ploumen (PvdA) hebben het voorstel ingediend. Enigszins opmerkelijk is de steun vanuit D66. De sociaal-liberalen steunden de afgelopen jaren geen eerdere moties om de termijn te schrappen, omdat er in de formatie met de christelijke coalitiepartijen was afgesproken niet aan de abortuswet te tornen. D66 diende echter zelf eerder deze week een initiatiefwetsvoorstel in om de bedenktermijn af te schaffen. Dat wilde D66-Kamerlid Vera Bergkamp samen met Ellemeet doen. Laatstgenoemde stelde echter het wetsvoorstel van D66 te gaan bestuderen, maar wilde nog niet overgaan tot een gezamenlijk initiatief."
  },
  {
    "id": 6118645,
    "url": "https://www.nu.nl/coronavirus/6118645",
    "titel": "Auto belandt in sloot op de Urkhovenseweg in Eindhoven",
    "samenvatting": "Een vrouw is donderdagavond lichtgewond geraakt nadat ze met haar auto in de sloot was beland op de Urkhovenseweg in Eindhoven.",
    "tekst": "Een vrouw is donderdagavond lichtgewond geraakt nadat ze met haar auto in de sloot was beland op de Urkhovenseweg in Eindhoven. Het ongeluk gebeurde om 18.15 uur. Het is nog duidelijk hoe het ongeluk kon gebeuren. Mogelijk schrok de vrouw van een auto die uit een zijstraat kwam. Ze zou een abrupte stuurbeweging hebben gemaakt waardoor ze in de sloot belandde. Het slachtoffer is nagekeken in een ambulance, maar hoefde niet mee naar het ziekenhuis. Een familielid van de vrouw reed toevallig langs het ongeval en kon haar mee naar huis nemen."
  },
  {
    "id": 6118644,
    "url": "https://www.nu.nl/coronavirus/6118644",
    "titel": "Mr. Potato Head van Hasbro gaat voortaan genderneutraal door het leven",
    "samenvatting": "Speelgoedfabrikant Hasbro gaat het speeltje Mr. Potato Head genderneutraal maken. De plastic aardappel verliest zijn aanspreektitel en gaat verder als Potato Head door het leven. Het speeltje is bekend van de filmreeks Toy Story waarin het, in de vorm van een echtpaar, een belangrijke bijrol heeft.",
    "tekst": "Speelgoedfabrikant Hasbro gaat het speeltje Mr. Potato Head genderneutraal maken. De plastic aardappel verliest zijn aanspreektitel en gaat verder als Potato Head door het leven. Het speeltje is bekend van de filmreeks Toy Story waarin het, in de vorm van een echtpaar, een belangrijke bijrol heeft. De stap betekent niet dat de het bedrijf geen mannelijke en vrouwelijke Potato Heads meer gaat verkopen. Er komt wel een familieset met twee volwassen aardappels en \u00e9\u00e9n baby-aardappel. Daarbij krijgen de aardappels 42 accessoires waarmee kinderen zelf kunnen bepalen tot welk geslacht de ouders behoren. Hasbro maakt Mr. Potato Head, waar je allerlei losse onderdelen zoals een neus, oren, ogen, een bril en een snor in kan steken, al sinds 1952 en heeft al eerder aanpassingen gedaan. Tot 1987 had de plastic aardappel een pijp als accessoire, maar die werd geschrapt om roken niet aan te moedigen. In 1992 paste Hasbro het levensverhaal van Mr. Potato Head aan. Toen kreeg de aardappel een actievere levensstijl aangemeten en werd de Engelse term couch potato geschrapt, waarmee iemand wordt bedoeld die het grootste deel van zijn tijd op de bank hangt. Hasbro gaat Potato Head ook op duurzamere wijze produceren. De aardappel wordt van plastic op plantaardige basis gemaakt en ook krijgt het speeltje minder plastic in de verpakking. Speelgoedmakers proberen de laatste jaren een groter publiek aan te spreken. Zo zag Hasbro's concurrent Mattel de verkopen van zijn barbiepoppen stijgen toen het modellen met verschillende huidskleuren en lichaamstypes op de markt bracht. Hasbro liet weten dat de veranderingen ingegeven zijn omdat consumenten hun waarden willen herkennen in het speelgoed dat ze aan hun kinderen geven."
  },
  {
    "id": 6118643,
    "url": "https://www.nu.nl/coronavirus/6118643",
    "titel": "PSV met vijf verdedigers in cruciale return tegen Olympiacos, Ihattaren reserve",
    "samenvatting": "PSV treedt donderdagavond met vijf verdedigers aan voor de cruciale return tegen Olympiacos in de knock-outronde van de Europa League. Trainer Roger Schmidt kiest onder anderen voor Nick Viergever in het hart van de verdediging, maar passeert Mohamed Ihattaren.",
    "tekst": "PSV treedt donderdagavond met vijf verdedigers aan voor de cruciale return tegen Olympiacos in de knock-outronde van de Europa League. Trainer Roger Schmidt kiest onder anderen voor Nick Viergever in het hart van de verdediging, maar passeert Mohamed Ihattaren. De keuze van Schmidt voor vijf verdedigers is opvallend, omdat PSV in datzelfde systeem afgelopen zondag in de Eredivisie werd weggespeeld door Vitesse. Pas na het inbrengen van Philipp Max en Donyell Malen, die aanvankelijk rust kregen, en het veranderen van systeem boog PSV na rust de 0-1-achterstand om in een 3-1-zege. In de opstelling van PSV is er verder plaats voor Mario G\u00f6tze, die vorige week in Griekenland zijn rentree maakte na een slepende blessure. De Duitse wereldkampioen kon zijn terugkeer niet opluisteren met een zege, want PSV ging met 4-2 hard onderuit en moet dus een inhaalrace voltooien in Eindhoven om de volgende ronde te bereiken. Ryan Thomas vervangt de geschorste Ibrahim Sangar\u00e9. Ihattaren begint opvallend genoeg op de bank tegen Olympiacos. Schmidt zei woensdag tijdens zijn persconferentie nog dat de aanvaller inzetbaar is, nadat hij wegens ziekte \u00e9n een spierblessure afwezig was in de heenwedstrijd in Griekenland en afgelopen zondag tegen Vitesse. Mohamed Ihattaren begint opmerkelijk genoeg op de bank bij PSV. Mohamed Ihattaren begint opmerkelijk genoeg op de bank bij PSV. Foto: Pro Shots PSV staat voor loodzware opgave PSV staat donderdagavond dus voor een loodzware opgave in het Philips Stadion. Na de 4-2-nederlaag van vorige week in Griekenland moeten de Eindhovenaren minstens twee keer scoren om de achtste finales van de Europa League te bereiken. Mocht PSV daarin slagen, dan reikt de 24-voudig landskampioen voor het eerst sinds 2012 tot de laatste zestien van de Europa League. Destijds werd de ploeg van toenmalig trainer Fred Rutten uitgeschakeld door Valencia. PSV-Olympiacos begint donderdag om 21.00 uur en staat onder leiding van de Franse scheidsrechter Cl\u00e9ment Turpin. Vanwege de geldende coronamaatregelen is er geen publiek welkom in Eindhoven. Opstelling PSV: Mvogo; Dumfries, Teze, Viergever, Boscagli, Max; Rosario, Thomas, G\u00f6tze; Zahavi, Malen. Opstelling Olympiacos: Jos\u00e9 S\u00e1; Lala, R\u00faben Semedo, Ba, Reabciuk; M'Vila, Camara, Bouchalakis; Bruma, El-Arabi, Valbuena."
  },
  {
    "id": 6118642,
    "url": "https://www.nu.nl/coronavirus/6118642",
    "titel": "Stripdagen Haarlem definitief verplaatst naar 2022",
    "samenvatting": "Het bestuur van Stichting Beeldverhaal Nederland heeft, in overleg met de betrokkenen, definitief besloten Stripdagen Haarlem te verplaatsen naar 3 tot en met 12 juni 2022.",
    "tekst": "Het bestuur van Stichting Beeldverhaal Nederland heeft, in overleg met de betrokkenen, definitief besloten Stripdagen Haarlem te verplaatsen naar 3 tot en met 12 juni 2022. Het bestuur heeft meerdere redenen om het evenement niet te laten doorgaan. Zo is het nog steeds niet duidelijk hoe de coronasituatie er over een paar maanden uitziet. \"Stripdagen Haarlem is een veelomvattend festival en dat willen we graag zo houden\", vertelt het bestuur in een verklaring. In de huidige situatie is het niet te zeggen hoe het evenement in 2021 volgens de coronamaatregelen eruit moet komen te zien. Het bestuur is daardoor bang te veel te moeten inleveren op de uitgangspunten van het festival. Ook zijn de komst en veiligheid van buitenlandse gasten, van wie een aantal een expositie zou inrichten, nog steeds in het geding. Alle idee\u00ebn en plannen worden naar volgend jaar meegenomen. Dat geldt ook voor het festivalthema Wereldbouwers . Ondertussen zitten de organisatoren niet stil en broeden ze op mogelijkheden om 2021 niet helemaal striploos te laten verlopen."
  },
  {
    "id": 6118641,
    "url": "https://www.nu.nl/coronavirus/6118641",
    "titel": "Moby is verteller in documentaire over zijn veelbewogen leven",
    "samenvatting": "Regisseur Rob Bralver is bezig met een \"surrealistische biografische documentaire\" over artiest Moby, schrijft Deadline.",
    "tekst": "Regisseur Rob Bralver is bezig met een \"surrealistische biografische documentaire\" over artiest Moby, schrijft Deadline . Moby, die zijn muzikale carri\u00e8re begon als punkrocker en uitgroeide tot pionier in de elektronische muziek, is zelf de verteller van de documentaire. Hij kijkt onder meer terug op zijn turbulente persoonlijke leven. Zo verloor de artiest op jonge leeftijd zijn vader en was hij verslaafd aan drugs. Ook komen interviews voorbij met iconen uit de muziek- en filmwereld, onder wie David Lynch en David Bowie, en worden beelden uit oude concerten getoond. De 55-jarige Moby, die eigenlijk Richard Melville Hall heet, begon zijn carri\u00e8re in een hardcoreband maar scoorde zijn eerste grote hit met het elektronische Go. Andere bekende nummers zijn Feeling so real en Why does my heart feel so bad? Moby en Bralver werkten eerder samen aan verschillende projecten. \"Rob en ik hadden twee doelen met deze documentaire\", vertelt de artiest in een reactie. \"Het eerste was om iets unieks neer te zetten en het tweede om een goudeerlijke en kwetsbare film te maken.\" Moby Doc verschijnt op 28 mei in verschillende bioscopen en op digitale platforms."
  },
  {
    "id": 6118638,
    "url": "https://www.nu.nl/coronavirus/6118638",
    "titel": "Auto belandt in sloot bij Grijpskerke, bestuurder gewond",
    "samenvatting": "Een automobilist is donderdagmiddag bij Grijpskerke in een sloot beland. De bestuurder raakte hierbij gewond. Een bergingsbedrijf heeft het voertuig weggetakeld.",
    "tekst": "Een automobilist is donderdagmiddag bij Grijpskerke in een sloot beland. De bestuurder raakte hierbij gewond. Een bergingsbedrijf heeft het voertuig weggetakeld. Het ongeluk gebeurde rond 16.35 uur toen de auto bij de kruising van de Zandvoortseweg met de Hondegemsweg reed. De bestuurder reed hier een sloot in. De bestuurder is ter plaatse behandeld in de ambulance. De chauffeur van de auto moest mogelijk uitwijken voor een ander voertuig waardoor zij van de weg raakte. Door het ongeluk liep de auto grote schade aan de voorzijde op. Rond 17.30 uur was de weg weer helemaal vrij."
  },
  {
    "id": 6118637,
    "url": "https://www.nu.nl/coronavirus/6118637",
    "titel": "Shorttrackers Van Kerkhof en Breeuwsma na gemist EK w\u00e9l in WK-ploeg",
    "samenvatting": "Yara van Kerkhof en Daan Breeuwsma zijn donderdag door de selectiecommissie van de KNSB opgenomen in de Nederlandse ploeg die volgende maand meedoet aan de WK. Het ervaren duo werd in januari nog gepasseerd voor de EK.",
    "tekst": "Yara van Kerkhof en Daan Breeuwsma zijn donderdag door de selectiecommissie van de KNSB opgenomen in de Nederlandse ploeg die volgende maand meedoet aan de WK. Het ervaren duo werd in januari nog gepasseerd voor de EK. Van Kerkhof en Breeuwsma komen bij de WK in Dordrecht alleen in aanmerking voor een plek in de aflossingsploegen. De individuele tickets zijn net als bij de EK voor Suzanne Schulting, Selma Poutsma, Xandra Velzeboer, Itzhak de Laat, Sjinkie Knegt en Dylan Hoogerwerf. De Nederlandse formatie wordt gecompleteerd door Rianne de Vries en Jens van 't Wout, die net als Van Kerkhof en Breeuwsma aanspraak maken op deelname aan de relay. Georgie Dalrymple en Friso Emons waren erbij op de EK, maar blijven nu thuis. Bij de EK in het Poolse Gdansk was Schulting de grote blikvanger. De regerend wereldkampioene won dertien van haar vijftien races, pakte voor de derde keer op rij de titel en is een van de grote favorieten bij de wereldkampioenschappen. De 31-jarige Knegt staat voor zijn tweede grote toernooi sinds hij twee jaar geleden ernstige brandwonden opliep bij het aansteken van een houtkachel. Hij pakte in Gdansk brons op de 1.500 meter en goud op de relay. De WK shorttrack wordt van 5 tot en met 7 maart gehouden. Als gevolg van het coronavirus zijn onder meer Groot-Brittanni\u00eb, Japan, China en Zuid-Korea afwezig in Dordrecht. Selectie WK shorttrack Vrouwen: Suzanne Schulting, Selma Poutsma en Xandra Velzeboer (individueel), Yara van Kerkhof, Rianne de Vries (alleen relay) Mannen: Itzhak de Laat, Sjinkie Knegt en Dylan Hoogerwerf (individueel), Jens van 't Wout, Daan Breeuwsma (alleen relay)"
  },
  {
    "id": 6118636,
    "url": "https://www.nu.nl/coronavirus/6118636",
    "titel": "Recordaantal van meer dan 50.000 prikken gezet op woensdag",
    "samenvatting": "Woensdag werd een recordaantal vaccinaties gezet, laat demissionair minister Hugo de Jonge (Volksgezondheid) weten op Twitter. Die dag kregen meer dan 50.000 mensen een prik tegen het coronavirus. In totaal zijn nu 1.169.302 prikken gezet in Nederland.",
    "tekst": "Woensdag werd een recordaantal vaccinaties gezet, laat demissionair minister Hugo de Jonge (Volksgezondheid) weten op Twitter. Die dag kregen meer dan 50.000 mensen een prik tegen het coronavirus. In totaal zijn nu 1.169.302 prikken gezet in Nederland. #vaccinatie Stand van zaken 25 februari 2021:\u27a1\ufe0f Gisteren een dagrecord met meer dan 50.000 prikken in \u00e9\u00e9n dag\u27a1\ufe0f In totaal 1.169.302 vaccinaties\u27a1\ufe0f Vanaf vandaag kunnen 80.000 zorgmedewerkers in de wijkverpleging een afspraak maken. https://t.co/Mxk5UDWHFQ #werkinuitvoering \ud83e\udda0\ud83d\udc89 Avatar Auteur hugodejonge Moment van plaatsen 17:13 - 25 februari 2021"
  },
  {
    "id": 6118635,
    "url": "https://www.nu.nl/coronavirus/6118635",
    "titel": "Bestuurder brommobiel raakt gewond bij aanrijding met politieauto",
    "samenvatting": "Een man in een brommobiel is donderdagmiddag aangereden door een politieauto op de Laan op Zuid in Rotterdam. De agent was met zwaailichten en sirenes op weg naar een spoedmelding toen hij omstreeks 15.30 uur tegen het voertuig opklapte op de kruising met de Brede Hilledijk.",
    "tekst": "Een man in een brommobiel is donderdagmiddag aangereden door een politieauto op de Laan op Zuid in Rotterdam. De agent was met zwaailichten en sirenes op weg naar een spoedmelding toen hij omstreeks 15.30 uur tegen het voertuig opklapte op de kruising met de Brede Hilledijk. De man in de kleine wagen was na het incident aanspreekbaar, maar had veel last van zijn rug. De agent bleef ongedeerd. Over de verdere toestand van het slachtoffer is nog weinig bekend, aangezien hij volgens de politie nog aan zijn klachten wordt behandeld. De kruising Laan op Zuid met Brede Hilledijk is vanwege het politieonderzoek afgesloten voor verkeer. De afsluiting zal in ieder geval tot het begin van de avond duren, aldus de politiewoordvoerder. Om het onderzoek in dit geval objectief te houden, wordt het uitgevoerd door een politie-eenheid uit Den Haag. Trams op lijnen 23 en 25 worden omgeleid vanwege het incident."
  },
  {
    "id": 6118634,
    "url": "https://www.nu.nl/coronavirus/6118634",
    "titel": "Tweede album Willie Wartaal kwam voort uit 'vluchtgedrag'",
    "samenvatting": "Nieuwe Kunst, de tweede soloplaat van Willie Wartaal die vrijdag verschijnt, is volgens de rapper ontstaan uit vluchtgedrag.",
    "tekst": "Nieuwe Kunst, de tweede soloplaat van Willie Wartaal die vrijdag verschijnt, is volgens de rapper ontstaan uit vluchtgedrag. \"Je hebt mensen die nu heel slecht gaan, anderen zijn creatief op een hoogtepunt\", vertelt de 38-jarige artiest aan De Telegraaf . Voor Wartaal geldt het laatste. \"Ik ga heel lekker. Als het slecht gaat, ik verdrietig ben en het moeilijk heb, ga ik muziek maken. Kunstenaars en makers maken van iets slechts iets goeds. Ik heb dus geen creatieve impasse in deze coronatijd en vind het juist belangrijk om dingen te blijven maken.\" Hij hoopt mensen met zijn muziek even in een andere stemming te brengen. \"Mijn muziek is een momentum, dat je jaren later denkt: oh ja, dat was toen.\""
  },
  {
    "id": 6118633,
    "url": "https://www.nu.nl/coronavirus/6118633",
    "titel": "EMA maakt het makkelijker om vaccins aan te passen aan coronavirusvarianten",
    "samenvatting": "Het Europese medicijnagentschap (EMA) maakt het makkelijker voor farmaceuten om aangepaste versies van hun coronavaccin op de markt te brengen. Farmaceuten moesten bij een aangepaste versie van hun vaccin nogmaals het hele goedkeuringstraject doorlopen, maar dat is bij de nieuwe richtlijnen niet meer noodzakelijk.",
    "tekst": "Het Europese medicijnagentschap (EMA) maakt het makkelijker voor farmaceuten om aangepaste versies van hun coronavaccin op de markt te brengen. Farmaceuten moesten bij een aangepaste versie van hun vaccin nogmaals het hele goedkeuringstraject doorlopen, maar dat is bij de nieuwe richtlijnen niet meer noodzakelijk. Volg dit verhaal Volgen Ontvang meldingen bij belangrijke ontwikkelingen rondom coronavaccins Daarmee speelt EMA in op de komst van vaccins die zich specifiek richten op \u00e9\u00e9n of meerdere coronavirusvarianten. Zo kondigde farmaceut Moderna donderdag een versie van hun vaccin aan die specifiek de Zuid-Afrikaanse variant van het virus bestrijdt. Bedrijven moeten voortaan alleen nog aantonen dat de hoeveelheid antistoffen die vaccins opwekken \"niet wezenlijk lager is dan het originele vaccin\". Dit moet onderzocht en vastgesteld worden bij mensen die nog niet eerder het coronavirus hebben opgelopen en niet gevaccineerd zijn. Daarnaast moeten farmaceuten onderzoeken welke voordelen \u00e9\u00e9n prik van het aangepaste middel biedt ten opzichte van een tweede prik met het oorspronkelijke vaccin, en wat het vaccin doet met personen die eerder met het originele vaccin zijn geprikt. Het Nederlandse College ter Beoordeling van Geneesmiddelen is tevreden met de stap van het EMA. \"Met toenemende mutaties van het coronavirus is het aannemelijk dat de vaccins in de toekomst aangepast moeten worden om blijvende bescherming te bieden\", legt het CBG-voorzitter Ton de Boer de noodzaak voor de nieuwe richtlijnen uit. De Boer stelt dat Europa nu beter voorbereid is op mutaties en eventuele aanpassingen die in de medische wereld nodig zijn. \"De werkzaamheid, veiligheid en kwaliteit moeten gewoon goed zijn, dat staat voorop.\" 110 Waarom ook minder effectieve coronavaccins belangrijk zijn Zie ook: Met deze vaccins wil het kabinet 2,5 miljoen prikken per week gaan zetten"
  },
  {
    "id": 6118631,
    "url": "https://www.nu.nl/coronavirus/6118631",
    "titel": "Rusland halveert prijs van Spoetnik V-vaccin in eigen land",
    "samenvatting": "Rusland halveert in eigen land de prijs van twee doses van het Spoetnik V-vaccin tot 866 roebel (9,50 euro). De korting is mogelijk vanwege de optimalisatie van het productieproces, verklaarde handelsminister Denis Manturov. De productie is fors opgeschroefd sinds Rusland is begonnen met zijn vaccinatiecampagne, ook een reden voor een prijsdaling.",
    "tekst": "Rusland halveert in eigen land de prijs van twee doses van het Spoetnik V-vaccin tot 866 roebel (9,50 euro). De korting is mogelijk vanwege de optimalisatie van het productieproces, verklaarde handelsminister Denis Manturov. De productie is fors opgeschroefd sinds Rusland is begonnen met zijn vaccinatiecampagne, ook een reden voor een prijsdaling. Spoetnik V werd in augustus goedgekeurd door de Russische autoriteiten. Dit is het eerste coronavaccin ter wereld dat is goedgekeurd. De belangrijke laatste tests (fase 3) waren toen echter nog niet afgerond. Later bleek uit dergelijke tests dat het vaccin inderdaad effectief is. Het wordt inmiddels in onder meer EU-land Hongarije gebruikt. Het vaccin is volgens Moskou in 37 landen geregistreerd. De vaccins van bijvoorbeeld Pfizer/BioNTech en Moderna zijn wat duurder dan het Russische. Dat van AstraZeneca kost voor EU-landen 1,78 euro voor twee doses, onthulde een Belgische minister eerder."
  },
  {
    "id": 6118630,
    "url": "https://www.nu.nl/coronavirus/6118630",
    "titel": "'Uithangbord' Janssen plakt er minstens \u00e9\u00e9n seizoen aan vast bij FC Utrecht",
    "samenvatting": "Aanvoerder Willem Janssen blijft langer bij FC Utrecht. De 34-jarige verdediger heeft donderdag zijn contract met \u00e9\u00e9n seizoen verlengd, met een optie voor nog \u00e9\u00e9n seizoen.",
    "tekst": "Aanvoerder Willem Janssen blijft langer bij FC Utrecht. De 34-jarige verdediger heeft donderdag zijn contract met \u00e9\u00e9n seizoen verlengd, met een optie voor nog \u00e9\u00e9n seizoen. FC Utrecht en Janssen hebben ook al afgesproken dat de verdediger een voetbaltechnische rol binnen de club gaat bekleden als hij zijn profcarri\u00e8re be\u00ebindigt. De Domstedelingen melden niet om wat voor een functie het gaat. Janssen speelt sinds 2014 voor FC Utrecht en kwam tot dusver tot 217 offici\u00eble wedstrijden voor de Domstedelingen. Dit seizoen miste hij aan het begin nog enkele wedstrijden door een zware knieblessure, die hij in januari vorig jaar opliep. \"Het is bewonderenswaardig hoe hij weer is opgestaan na een zware blessure, zeker op zijn leeftijd\", aldus technisch directeur Jordy Zuidam. \"Willem is een belangrijke speler voor de club. Op de eerste plaats vanwege zijn kwaliteiten als voetballer, maar ook door zijn ervaring, persoonlijkheid en coaching.\" \"Bovendien is Willem ook buiten de lijnen een voortreffelijke ambassadeur van de club\", vervolgt Zuidam. \"Een echt uithangbord. We zijn er blij mee dat we nog zeker een jaar gebruik kunnen maken van zijn diensten en gaan daarna met elkaar in gesprek over hoe de toekomst er na het seizoen 2021/2022 uitziet.\" Voor zijn komst naar FC Utrecht kwam Janssen uit voor FC Twente, Roda JC en VVV-Venlo. Met 374 Eredivisie-wedstrijden is hij de speler met de meeste duels op het hoogste niveau die nog actief is. Daarvan speelde hij er 217 voor FC Utrecht."
  },
  {
    "id": 6118628,
    "url": "https://www.nu.nl/coronavirus/6118628",
    "titel": "Politie pakt zevende verdachte op voor datadiefstal GGD",
    "samenvatting": "De politie heeft een zevende verdachte aangehouden in verband met de diefstal van data bij de GGD. Het gaat om een negentienjarige man uit Nootdorp, meldt de politie donderdag.",
    "tekst": "De politie heeft een zevende verdachte aangehouden in verband met de diefstal van data bij de GGD. Het gaat om een negentienjarige man uit Nootdorp, meldt de politie donderdag. De zaak kwam eind januari aan het licht, toen RTL Nieuws ontdekte dat gegevens van mensen die zich op het coronavirus hadden laten testen, te koop werden aangeboden via de chatapp Telegram. Het ging onder meer om namen, adressen, telefoonnummers, geboortedata en burgerservicenummers. Zulke gegevens zijn heel interessant voor cybercriminelen. Zij kunnen de nietsvermoedende gedupeerden benaderen en proberen om ze geld af te troggelen. Maar ze kunnen zich ook bij bedrijven voordoen als de gedupeerden en zo bijvoorbeeld abonnementen afsluiten. Op 23 januari werden de eerste twee verdachten opgepakt. Daarna volgden nog meer aanhoudingen op 2, 3, 4 en 12 februari. Inmiddels zijn al twee verdachten vrijgelaten."
  },
  {
    "id": 6118627,
    "url": "https://www.nu.nl/coronavirus/6118627",
    "titel": "Hypotheekrente op historisch laag niveau, maar stijging lijkt in aantocht",
    "samenvatting": "De hypotheekrente op tien jaar staat gemiddeld op 1,06 procent, volgens cijfers van financieel adviseur De Hypotheker. Bij grootbank ABN AMRO komt die zelfs op 1,01 procent terecht, leert een rondgang van NU.nl. Het opkoopprogramma van de Europese Centrale Bank (ECB) en de coronacrisis liggen aan de basis daarvan.",
    "tekst": "De hypotheekrente op tien jaar staat gemiddeld op 1,06 procent, volgens cijfers van financieel adviseur De Hypotheker. Bij grootbank ABN AMRO komt die zelfs op 1,01 procent terecht, leert een rondgang van NU.nl. Het opkoopprogramma van de Europese Centrale Bank (ECB) en de coronacrisis liggen aan de basis daarvan. Wat is er aan de hand? Het aantal oversluitingen, of mensen die hun hypotheek herfinancieren bij een andere bank, is het afgelopen jaar sterk gestegen. Dat zegt ING-econoom Mirjam Bani aan NU.nl. \"De verwachting was dat de hypotheekrente zou stijgen, waardoor veel mensen snel hun hypotheek wilden herberekenen\", zegt ze. Maar nu blijkt dus dat het nog lager kon. NU.nl deed een rondgang langs de Nederlandse grootbanken. Op dit moment staat de rente op tien jaar bij ABN AMRO op een historisch dieptepunt van 1,01 procent, bij Rabobank is dat met 1,08 procent het laagste peil in twintig jaar. ING vraagt 1,21 procent, het laagste niveau in al zeker zeven jaar. Volgens de onafhankelijke adviseur De Hypotheker betaal je gemiddeld 1,06 procent bij de aflossing van een hypotheek. Hoe komt dit? Er zijn meerdere redenen voor. De overheidssteun als gevolg van de coronacrisis speelt een rol, omdat mensen dan meer geld kunnen sparen om een huis te kopen, maar het is vooral het beleid van de ECB dat belangrijk is. Die koopt al sinds 2015 obligaties van bedrijven en overheden zodat dat geld in de economie terechtkomt. Daardoor hebben mensen meer geld om te lenen, wat de rente omlaag duwt. En die lagere rente zet mensen dan nog eens opnieuw aan om geld te lenen, wat opnieuw de rente verlaagt. De ECB liet al weten dat ze zeker tot juni 2022 doorgaat met het opkoopprogramma. Een derde reden is de sterke concurrentie op de woningmarkt. \"Er zijn veel aanbieders van hypotheekleningen en dat zet een neerwaartse druk op de rente\", zegt Bani. Wat betekent dit voor de huizenprijzen? Hoe lager de hypotheekrentes, hoe hoger de huizenprijzen en omgekeerd. \"Het wordt immers relatief goedkoper om een hypotheek aan te gaan en dus een huis te kopen als de rentes lager zijn, waardoor mensen bereid zijn om meer te betalen voor een huis.\" Kan het nog lager? \"Dat is moeilijk te voorspellen, maar in ons basisscenario voor de woningmarkt gaan we uit van een lichte stijging\", zegt Bani. Al benadrukt ze dat de onzekerheden heel erg groot zijn. Die verwachte opwaartse druk komt er omdat overheden nu veel geld lenen op de kapitaalmarkten om de coronapandemie te lijf te gaan. \"Door die grote vraag naar geld stijgt de kapitaalmarktrente en dat duwt ook de andere rentes naar boven. En als de economie uiteindelijk herstelt, zal de rente ook omhooggaan.\" De Hypotheker bevestigt dat beeld en voegt daaraan toe dat beleggers al vooruitkijken naar economisch herstel, waardoor de aandelenkoersen van banken stijgen. \"Verder rekenen beleggers lagere risicopremies aan banken als zij hen geld toevertrouwen. Hierdoor kunnen banken zich goedkoper financieren en profiteren klanten in de vorm van lagere hypotheekrentes', zegt de organisatie."
  },
  {
    "id": 6118625,
    "url": "https://www.nu.nl/coronavirus/6118625",
    "titel": "Nieuwe variant van coronavirus verspreidt zich in New York",
    "samenvatting": "Onderzoekers maken zich zorgen over een nieuwe variant van het coronavirus die zich verspreidt in New York, melden Amerikaanse media. In november dook de coronavirusvariant B.1.526 voor het eerst op in de stad. De onderzoekers ontdekten de variant in de gedeelde database GISAID. In februari kwam de gemuteerde versie voor bij een kwart van de sequenties uit de database die de wetenschappers onderzochten.",
    "tekst": "Onderzoekers maken zich zorgen over een nieuwe variant van het coronavirus die zich verspreidt in New York, melden Amerikaanse media. In november dook de coronavirusvariant B.1.526 voor het eerst op in de stad. De onderzoekers ontdekten de variant in de gedeelde database GISAID. In februari kwam de gemuteerde versie voor bij een kwart van de sequenties uit de database die de wetenschappers onderzochten. De New Yorkse variant van het virus vertoont overeenkomsten met die uit Zuid-Afrika en Brazili\u00eb, zeggen de wetenschappers. De variant zou besmettelijker zijn en de immuunreactie van het lichaam verzwakken. Wetenschappers van het California Institute of Technology en een team van Columbia University deden onderzoek naar de nieuwe variant in New York. Ze hebben nog geen peerreviews ontvangen."
  },
  {
    "id": 6118621,
    "url": "https://www.nu.nl/coronavirus/6118621",
    "titel": "UMCG start pilot met testen studenten om fysiek onderwijs te stimuleren",
    "samenvatting": "Het UMCG gaat vanaf volgende week studenten testen die op dit moment klinisch onderwijs volgen. Door regelmatig studenten en medewerkers te testen op COVID-19 is het op termijn mogelijk dat meer studenten fysiek onderwijs kunnen volgen.",
    "tekst": "Het UMCG gaat vanaf volgende week studenten testen die op dit moment klinisch onderwijs volgen. Door regelmatig studenten en medewerkers te testen op COVID-19 is het op termijn mogelijk dat meer studenten fysiek onderwijs kunnen volgen. Drie weken lang zullen UMCG-studenten Tandheelkunde en masterstudenten Geneeskunde twee keer per week worden getest. Vanaf 1 maart worden de studenten Tandheelkunde getest. De Geneeskundestudenten volgen twee weken later. Deelname is op vrijwillige basis. In totaal gaat het om zeshonderd studenten die gevraagd zijn om deel te nemen aan de pilot. De pilot is onderdeel van het experiment van het Ministerie van OCW om te onderzoeken hoe op termijn meer fysiek onderwijs mogelijk kan worden gemaakt en wat daarbij de toegevoegde waarde kan zijn van sneltesten. Binnen dit experiment worden ook studenten van de RUG en Hanzehogeschool voorafgaand aan een tentamen getest. De testen bij de UMCG-studenten worden afgenomen op de Zernike-campus. Mocht een student positief getest worden, dan zorgt de opleiding ervoor dat hij of zij het onderwijs op een nader te bepalen tijdstip kan inhalen."
  },
  {
    "id": 6118620,
    "url": "https://www.nu.nl/coronavirus/6118620",
    "titel": "Henry wil na een jaar zijn kinderen weer zien en stapt op bij CF Montr\u00e9al",
    "samenvatting": "Thierry Henry is donderdag opgestapt als trainer van MLS-club CF Montr\u00e9al. De Franse voetballegende schrijft in een openhartige verklaring dat hij na een jaar zijn kinderen wil zien.",
    "tekst": "Thierry Henry is donderdag opgestapt als trainer van MLS-club CF Montr\u00e9al. De Franse voetballegende schrijft in een openhartige verklaring dat hij na een jaar zijn kinderen wil zien. \"Ik schrijf dit bericht met een zwaar gemoed\", aldus Henry. \"Het afgelopen jaar is heel zwaar voor mij geweest. Door de coronapandemie heb ik mijn kinderen niet kunnen zien. Dat zou de komende maanden niet anders zijn door de reisrestricties en het gegeven dat we met CF Montr\u00e9al naar de Verenigde Staten zouden gaan.\" \"Deze scheiding is een te grote belasting voor mij en mijn kinderen\", vervolgt de 124-voudig international en topscorer aller tijden van Arsenal. \"Daarom kondig ik met veel verdriet aan dat ik terugkeer naar Londen en CF Montr\u00e9al verlaat.\" De 43-jarige Henry streek in het najaar van 2019 neer bij de Canadese club, die toen nog Montr\u00e9al Impact heette. De club komt sinds 2012 uit in de Amerikaanse Major Soccer League. Mede vanwege de coronacrisis kon Henry niet echt zijn stempel drukken. Toen het seizoen vorig jaar werd afgebroken, stond de club achttiende op de ranglijst. Op het ingelaste zomertoernooi, MLS is Back, reikte de club uit Canada tot de kwartfinales. Henry begon in 2018 zijn trainerscarri\u00e8re bij AS Monaco nadat hij twee jaar assistent was bij de Belgische nationale ploeg. Zijn verblijf bij zijn jeugdliefde draaide uit op een deceptie. Na drie maanden werd de oud-speler van onder meer Arsenal en FC Barcelona ontslagen."
  },
  {
    "id": 6118619,
    "url": "https://www.nu.nl/coronavirus/6118619",
    "titel": "Topman AstraZeneca zegt 'ook teleurgesteld' te zijn in leveringsproblemen",
    "samenvatting": "AstraZeneca-topman Pascal Soriot zegt teleurgesteld te zijn dat de productie en de levering van het coronavaccin van de farmaceut aan de Europese Unie tegenvalt. \"Net zo teleurgesteld als jullie\", aldus de topman donderdag tegen het Europees Parlement.",
    "tekst": "AstraZeneca-topman Pascal Soriot zegt teleurgesteld te zijn dat de productie en de levering van het coronavaccin van de farmaceut aan de Europese Unie tegenvalt. \"Net zo teleurgesteld als jullie\", aldus de topman donderdag tegen het Europees Parlement. Het Brits-Zweedse bedrijf meldde de afgelopen tijd meerdere tegenslagen met de productie van het vaccin, tot grote ergernis van de EU. Zo moest de Europese Unie het in de eerste drie maanden stellen met de helft van het aantal doses waar het op had gerekend: in plaats van 80 miljoen, leverde de farmaceut 40 miljoen doses. Ook in het tweede kwartaal ontvangt de EU mogelijk minder AstraZeneca-vaccins dan verwacht. Maandag bleek dat de farmaceut ook in april, mei en juni naar verwachting maar de helft van de beloofde vaccins zal kunnen leveren. Het bedrijf staat er in Brussel sindsdien niet erg goed op. In een reactie op het nieuws dat de levering in het tweede kwartaal minder is dan verwacht, zei demissionair minister Hugo de Jonge (Volksgezondheid) dinsdag dat AstraZeneca \"een buitengewoon ingewikkeld bedrijf is om afspraken mee te maken\". \"De wisselingen gebeuren eens in de drie, vier dagen. Het is om gek van te worden\", aldus De Jonge. Soriot is er echter \"van overtuigd\" dat de productie in de lente op gang komt. Het bedrijf zegt nauw samen te gaan werken met de Europese Commissie om dat voor elkaar te krijgen. Tekorten in de levering aan de EU zouden worden opgevuld via het internationale netwerk, zei een woordvoerder van het bedrijf woensdag . Zie ook: De belangrijkste informatie over het AstraZeneca-vaccin op een rij Verenigd Koninkrijk zou eerder afspraken over vaccin hebben gemaakt In het Europees Parlement werd donderdag ook gesproken over het leveren van AstraZeneca-vaccins aan het Verenigd Koninkrijk terwijl de productie in de EU stokte. Dat stuitte in Brussel op onbegrip en woede, omdat het bedrijf met de EU afgesproken zou hebben dat de fabrieken in de EU alleen vaccins voor dat gebied zouden maken. Volgens Soirot had het Verenigd Koninkrijk nog voor de EU al afspraken gemaakt over het reserveren van het vaccin. Het overgrote deel van de coronavaccins die AstraZeneca in de Europese Unie maakt gaat echter naar de EU-landen, verzekerde de baas van het farmaceutische bedrijf. AstraZeneca blijft weigeren nu ook de Britse fabrieken van het bedrijf voor de EU te laten draaien om aan de verplichtingen te voldoen, zoals Brussel eist. Die zouden zijn gereserveerd voor de Britten, al staan ze ook in het Europese contract. Het overhevelen van vaccins uit het Verenigd Koninkrijk naar de haast zeven keer zo grote EU zou ook maar een druppel op een gloeiende plaat zijn, beweert Soriot."
  },
  {
    "id": 6118618,
    "url": "https://www.nu.nl/coronavirus/6118618",
    "titel": "Almere City ontvangt zondag 1.351 toeschouwers bij tweede test met publiek",
    "samenvatting": "Almere City verwelkomt zondag 1.351 toeschouwers in het stadion voor de topper tegen SC Cambuur in de Keuken Kampioen Divisie. Het is de tweede keer in coronatijd dat er wordt ge\u00ebxperimenteerd met de aanwezigheid van publiek in het betaald voetbal.",
    "tekst": "Almere City verwelkomt zondag 1.351 toeschouwers in het stadion voor de topper tegen SC Cambuur in de Keuken Kampioen Divisie. Het is de tweede keer in coronatijd dat er wordt ge\u00ebxperimenteerd met de aanwezigheid van publiek in het betaald voetbal. De aanwezigheid van fans is toegestaan vanwege experimenten met de zogenoemde Field Labs, waarbij wordt onderzocht hoe evenementen op een veilige manier open kunnen voor publiek. Bij NEC-De Graafschap waren afgelopen weekend een kleine twaalfhonderd mensen betrokken bij een eerste test. De toeschouwers werden verdeeld over zes bubbels en in iedere bubbel golden andere regels. De maximale capaciteit van vijftienhonderd werd ook in Almere niet helemaal gehaald. \"Maar het is fantastisch dat er al ruim dertienhonderd fans wel komen\", reageert een woordvoerder van Almere City. \"De mensen beseffen dat er in Nederland nog steeds zware maatregelen zijn tegen de verspreiding van het virus en zijn misschien nog voorzichtig. En ze moeten veel doen om te worden binnengelaten. Daarom vinden wij dit aantal een heel positief signaal.\" Volgens Almere City is het bovendien meegenomen dat het een wedstrijd tussen de koploper (Cambuur) en de nummer drie betreft. \"Het is een heel mooi affiche op een heel mooi tijdstip.\" De aftrap is zondag om 12.15 uur. Bij NEC-De Graafschap werd voor het eerst getest met toeschouwers op de tribunes. Bij NEC-De Graafschap werd voor het eerst getest met toeschouwers op de tribunes. Foto: ANP Bekijk de uitslagen, de stand en het programma in de Keuken Kampioen Divisie"
  },
  {
    "id": 6118617,
    "url": "https://www.nu.nl/coronavirus/6118617",
    "titel": "Rusland halveert prijs Spoetnik V-vaccin in eigen land",
    "samenvatting": "Rusland halveert in eigen land de prijs van twee doses van het Spoetnik V-vaccin tot 866 roebel (9,50 euro). De korting is mogelijk vanwege de optimalisatie van het productieproces, verklaarde handelsminister Denis Manturov. De productie is fors opgeschroefd sinds Rusland is begonnen met zijn vaccinatiecampagne, ook een reden voor een prijsdaling.",
    "tekst": "Rusland halveert in eigen land de prijs van twee doses van het Spoetnik V-vaccin tot 866 roebel (9,50 euro). De korting is mogelijk vanwege de optimalisatie van het productieproces, verklaarde handelsminister Denis Manturov. De productie is fors opgeschroefd sinds Rusland is begonnen met zijn vaccinatiecampagne, ook een reden voor een prijsdaling. Spoetnik V werd in augustus goedgekeurd door de Russische autoriteiten. Dit is het eerste coronavaccin ter wereld dat is goedgekeurd. De belangrijke laatste tests (fase 3) waren toen echter nog niet afgerond. Later bleek uit dergelijke tests dat het vaccin inderdaad effectief is. Het wordt inmiddels in onder meer EU-land Hongarije gebruikt. Het vaccin is volgens Moskou in 37 landen geregistreerd. De vaccins van bijvoorbeeld Pfizer/BioNTech en Moderna zijn wat duurder dan het Russische. Dat van AstraZeneca kost voor EU-landen 1,78 euro voor twee doses, onthulde een Belgische minister eerder."
  },
  {
    "id": 6118616,
    "url": "https://www.nu.nl/coronavirus/6118616",
    "titel": "Matroos overleeft 14 uur in de Grote Oceaan na val van vrachtschip",
    "samenvatting": "Een matroos die overboord viel van een vrachtschip in de Grote Oceaan is gered nadat hij veertien uur ronddobberde in een vrijwel hopeloze situatie. De man had zichzelf vastgeklampt aan een afgedreven reddingsboei, tot zijn eigen schip hem weer in het vizier kreeg.",
    "tekst": "Een matroos die overboord viel van een vrachtschip in de Grote Oceaan is gered nadat hij veertien uur ronddobberde in een vrijwel hopeloze situatie. De man had zichzelf vastgeklampt aan een afgedreven reddingsboei, tot zijn eigen schip hem weer in het vizier kreeg. De Silver Supporter was goederen aan het vervoeren vanuit de haven van de Nieuw-Zeelandse stad Tauranga en een van de meest ge\u00efsoleerde bewoonde eilanden ter wereld, Pitcairn. Het incident vond volgens BBC News plaats op zo'n 440 zeemijl ten zuiden van de eilandengroep Frans-Polynesi\u00eb. De 52-jarige man, hoofdingenieur Vidam Perevertilov, was na een dienst in de machinekamer naar buiten gegaan omdat hij zich \"warm en wazig\" voelde. Dat gebeurde in de nacht van 15 op 16 februari om 4.00 uur. Terwijl de man een luchtje wilde happen, viel hij in de duisternis overboord, vertelt Perevertilov in gesprek met het Nieuw-Zeelandse medium Stuff. Mede daarom viel het collega's van Perevertilov lang niet op dat hij ontbrak. Pas zes uur later zou alarm zijn geslagen op het schip, omdat bij een peiling de hoofdingenieur miste. Daarop maakte het schip rechtsomkeert, naar de laatst bekende positie van het schip toen Perevertilov nog aan boord was. Tevens werd om hulp gevraagd van schepen die zich in de omgeving bevonden. Matroos droeg geen reddingsvest De Litouwer, die geen reddingsvest droeg, bleef naar eigen zeggen in de tussentijd met grote moeite boven water tot de zon opkwam. Toen zou hij \"op enkele kilometers\" afval op zee hebben gespot, in de vorm van een \"zwarte stip\". De man redeneerde dat als hij zich daaraan vast zou klampen, hij makkelijker boven water zou blijven. Het afval bleek een afgedreven reddingsboei te zijn. \"De beslissing om daarheen te zwemmen heeft mijn leven gered\", aldus Perevertilov. Zijn zoon Marat vertelt in gesprek met Stuff dat zijn vader door oververmoeidheid twintig jaar ouder leek toen hij werd aangetroffen. Mogelijk heeft Perevertilov enige tijd bewusteloos rondgedobberd. Volgens zijn zoon heeft de man geen herinnering aan het exacte moment waarop hij overboord viel."
  },
  {
    "id": 6118615,
    "url": "https://www.nu.nl/coronavirus/6118615",
    "titel": "Moderna's coronavaccin aangepast op Zuid-Afrikaanse variant",
    "samenvatting": "Vaccinproducent Moderna heeft een aangepaste versie van zijn coronavaccin gemaakt die specifiek de Zuid-Afrikaanse variant van het virus onschadelijk moet maken. De fabrikant heeft een partij van de nieuwe kandidaat-vaccins naar de National Institutes of Health (NIH) in de Verenigde Staten gestuurd voor klinisch onderzoek. Als dat een succes is, kan het bedrijf bij de medische toezichthouders een aanvraag doen om de nieuwe versie op de markt te mogen brengen.",
    "tekst": "Vaccinproducent Moderna heeft een aangepaste versie van zijn coronavaccin gemaakt die specifiek de Zuid-Afrikaanse variant van het virus onschadelijk moet maken. De fabrikant heeft een partij van de nieuwe kandidaat-vaccins naar de National Institutes of Health (NIH) in de Verenigde Staten gestuurd voor klinisch onderzoek. Als dat een succes is, kan het bedrijf bij de medische toezichthouders een aanvraag doen om de nieuwe versie op de markt te mogen brengen. Moderna gaat er op basis van voorlopige cijfers van uit dat het bestaande, goedgekeurde coronavaccin ook werkt bij besmettingen met gemuteerde versies van het virus. Toch zijn in het onderzoek wat zorgen naar voren gekomen. Het zou bijvoorbeeld kunnen dat het bestaande vaccin minder lang bescherming biedt bij besmettingen met de variant die in Zuid-Afrika is ontstaan."
  },
  {
    "id": 6118614,
    "url": "https://www.nu.nl/coronavirus/6118614",
    "titel": "Ajax-doelman Onana uit FIFA 21 verwijderd wegens doping",
    "samenvatting": "Ajax-doelman Andr\u00e9 Onana is niet alleen in het echte leven geschorst vanwege doping, hij blijkt ook uit FIFA 21 te zijn gehaald.",
    "tekst": "Ajax-doelman Andr\u00e9 Onana is niet alleen in het echte leven geschorst vanwege doping, hij blijkt ook uit FIFA 21 te zijn gehaald. De voetballer werd begin deze maand voor twaalf maanden geschorst wegens een dopingovertreding. Bij de Kameroener werd het verboden middel furosemide aangetroffen . Dat middel werd vooral vroeger gebruikt door dopinggebruikers om doping te maskeren. De doelman verklaarde dat hij een pilletje van zijn vrouw per ongeluk had aangezien voor aspirine. Onana mag tot februari 2022 niet voor Ajax spelen en daarom heeft EA Sports hem uit FIFA 21 gehaald. Het gaat alleen om de offline-modes in het spel. Op de online-modus, zoals FIFA Ultimate Team, kun je nog wel met Onana spelen. Opvallend is dat twee spelers van Red Bull Salzburg ook geschorst zijn, maar dat zij nog wel in FIFA zitten. Mohamed Camara en S\u00e9kou Ko\u00efta werden vorige week door de UEFA beiden voor drie maanden geschorst wegens dopinggebruik. Waarom zij niet uit het spel zijn verwijderd, is niet duidelijk. FIFA reageerde niet op vragen van NU.nl. Ook spelers die lang geblesseerd zijn, zoals Nederlands elftal-aanvoerder Virgil van Dijk, zitten nog in het spel. Hij zit negen maanden thuis met een kruisbandblessure. Onana verdwenen uit FIFA"
  },
  {
    "id": 6118613,
    "url": "https://www.nu.nl/coronavirus/6118613",
    "titel": "Ewout Genemans presenteert ook nieuw seizoen van Verslaafd",
    "samenvatting": "Ewout Genemans presenteert het nieuwe seizoen van Verslaafd en neemt daarmee definitief het stokje over van Peter van der Vorst.",
    "tekst": "Ewout Genemans presenteert het nieuwe seizoen van Verslaafd en neemt daarmee definitief het stokje over van Peter van der Vorst. De 36-jarige Genemans presenteerde in 2019 ook al zes afleveringen van het RTL 4-programma, dat eerder werd gepresenteerd door Van der Vorst. Die nam de eerste zes uitzendingen toen nog voor zijn rekening. Genemans bezoekt verschillende verslaafden tijdens hun opname in een kliniek en komt later tijdens hun herstel onverwachts langs voor een drugstest. Een ervaringsdeskundige en interventionist begeleidt de familieleden van de verslaafde tijdens het proces. Verslaafd is vanaf 2 maart zes weken lang te zien bij RTL 4."
  },
  {
    "id": 6118612,
    "url": "https://www.nu.nl/coronavirus/6118612",
    "titel": "Nieuwe variant van coronavirus verspreidt zich in New York",
    "samenvatting": "Onderzoekers maken zich zorgen over een nieuwe variant van het coronavirus die zich verspreidt in New York, melden Amerikaanse media. In november dook de coronavirusvariant B.1.526 voor het eerst op in de stad. De onderzoekers ontdekten de variant in de gedeelde database GISAID. In februari kwam de gemuteerde versie voor bij een kwart van de sequenties uit de database die de wetenschappers onderzochten.",
    "tekst": "Onderzoekers maken zich zorgen over een nieuwe variant van het coronavirus die zich verspreidt in New York, melden Amerikaanse media. In november dook de coronavirusvariant B.1.526 voor het eerst op in de stad. De onderzoekers ontdekten de variant in de gedeelde database GISAID. In februari kwam de gemuteerde versie voor bij een kwart van de sequenties uit de database die de wetenschappers onderzochten. De New Yorkse variant van het virus vertoont overeenkomsten met die uit Zuid-Afrika en Brazili\u00eb, zeggen de wetenschappers. De variant zou besmettelijker zijn en de immuunreactie van het lichaam verzwakken. Wetenschappers van het California Institute of Technology en een team van Columbia University deden onderzoek naar de nieuwe variant in New York. Ze hebben nog geen peerreviews ontvangen."
  },
  {
    "id": 6118611,
    "url": "https://www.nu.nl/coronavirus/6118611",
    "titel": "Ten Hag kiest ook in return tegen Lille voor Rensch en Timber in verdediging",
    "samenvatting": "Ajax staat donderdag tijdens de belangrijke Europa League-wedstrijd tegen Lille OSC opnieuw met Devyne Rensch en Jurri\u00ebn Timber aan de aftrap. De jonge verdedigers zijn de vervangers van Noussair Mazraoui en Nicol\u00e1s Tagliafico, die geblesseerd zijn.",
    "tekst": "Ajax staat donderdag tijdens de belangrijke Europa League-wedstrijd tegen Lille OSC opnieuw met Devyne Rensch en Jurri\u00ebn Timber aan de aftrap. De jonge verdedigers zijn de vervangers van Noussair Mazraoui en Nicol\u00e1s Tagliafico, die geblesseerd zijn. Net als vorige week tijdens het met 1-2 gewonnen heenduel is de achttienjarige Rensch rechtsback en staat de \u00e9\u00e9n jaar oudere Timber naast hem in het centrum. De defensie wordt gecompleteerd door Lisandro Mart\u00ednez en Daley Blind, die net als zondag tegen Sparta Rotterdam de linksbackpositie invult. De enige andere wijziging ten opzichte van de wedstrijd in Lille is dat Ryan Gravenberch terugkeert van een schorsing. Hij vormt het middenveld met Edson \u00c1lvarez en Davy Klaassen, wat betekent dat Mohammed Kudus - de door blessures geplaagde Ghanees stond tegen Sparta voor het eerst in vier maanden weer in de basis - een reserverol heeft. Voorin kiest Ten Hag bij afwezigheid van S\u00e9bastien Haller zoals verwacht weer voor Antony en David Neres als vleugelaanvallers en Dusan Tadic als spits. Maarten Stekelenburg verdedigt het doel van Ajax. Vorige week schoot invaller Brian Brobbey Ajac in de slotminuten naar een 1-2-zege op Lille. Vorige week schoot invaller Brian Brobbey Ajac in de slotminuten naar een 1-2-zege op Lille. Foto: Pro Shots Botman wederom in Lille-defensie Bij Lille staat Sven Botman, die vorig jaar zomer door Ajax voor zo'n 8 miljoen euro werd verkocht aan de Franse club, opnieuw in de basis. Verder treedt Lille met vier andere namen aan dan tijdens het heenduel. De 1-2-overwinning van vorige week betekent dat Ajax er goed voorstaat in de strijd om een achtstefinaleticket in de Europa League. De wedstrijd in de Johan Cruijff ArenA begint om 18.55 uur. William Collum uit Schotland is de scheidsrechter. Later op de avond hoopt ook PSV de laatste zestien te bereiken, al is de uitgangspositie van de Eindhovenaren lastig. De ploeg van coach Roger Schmidt moet thuis tegen Olympiacos (aftrap: 21.00 uur) een 4-2-nederlaag zien weg te poetsen. Opstelling Ajax: Stekelenburg; Rensch, Timber, Mart\u00ednez, Blind; \u00c1lvarez, Klaassen, Gravenberch; Antony, Tadic, Neres. Opstelling Lille: Maignan; \u00c7elik, Djalo, Botman, Bradaric; Ikon\u00e9, Sanches, Xeka, Bamba; Yazici, Weah. Bekijk de uitslagen en het programma in de Europa League"
  },
  {
    "id": 6118609,
    "url": "https://www.nu.nl/coronavirus/6118609",
    "titel": "Toezichthouder: Advocaten deelden geen geheime informatie aan Ridouan T.",
    "samenvatting": "Uit onderzoek van de deken van de Amsterdamse Orde van Advocaten is niet gebleken dat de advocaten van het kantoor Ficq & Partners doelbewust en/of tegen de regels in geheime informatie hebben gelekt aan de criminele organisatie van Ridouan T. Wel zijn de regels van contante betalingen niet volledig nageleefd.",
    "tekst": "Uit onderzoek van de deken van de Amsterdamse Orde van Advocaten is niet gebleken dat de advocaten van het kantoor Ficq & Partners doelbewust en/of tegen de regels in geheime informatie hebben gelekt aan de criminele organisatie van Ridouan T. Wel zijn de regels van contante betalingen niet volledig nageleefd. De deken, die fungeert als toezichthouder op de advocatuur, startte een onderzoek omdat vorig jaar uit versleutelde berichten tussen verdachten uit het Marengo-proces af te leiden viel dat de advocaten onder druk van criminelen tegen de regels in informatie deelden. Het Openbaar Ministerie (OM) trok zelfs al de conclusie dat door \"T. geregelde en betaalde advocaten informatie uit het 26Koper-dossier is gedeeld met de organisatie van T., nog tijdens de beperkingen\", aldus de officier. Ten onrechte zegt de deken. In het strafonderzoek 26Koper stonden enkele advocaten van het kantoor van Ficq & Partners, zoals Christian Flokstra en Leon van Kleef, verdachten bij na de vondst van een enorm wapenarsenaal in 2015. Die verdachten worden door het Openbaar Ministerie beschouwd als handlangers van Ridouan T. De personen die destijds aangehouden werden, zaten in beperkingen en mochten dus enkel met hun advocaat spreken. Uit PGP-berichten zou echter blijken dat er toch informatie bij T. was terechtgekomen, en dat die mogelijk afkomstig was van advocaten. De deken zegt dat na uitvoerig onderzoek niet is gebleken dat de advocaten informatie hebben gedeeld tijdens de beperkingen. Dit is wel gebeurd toen de beperkingen niet meer golden, maar dat was enkel uit belang van hun cli\u00ebnten en is daarmee niet tuchtrechtelijk verwijtbaar. Geen bewijs voor andere belangen dan van cli\u00ebnt \"Evenmin is gebleken dat zij zich hebben laten leiden door andere belangen\", aldus de deken. De toezichthouder doelt hiermee op de aanname dat de raadslieden mogelijk in opdracht van de organisatie van T. handelden. In een PGP-bericht dat wordt toegeschreven aan T., staat namelijk dat er snel \"top advo's\" geregeld moesten worden omdat hij wilde weten wat de verdenking was in het onderzoek 26Koper. Ook valt er te lezen dat deze advocaten betaald moesten worden en worden betalingen van 4.000 euro genoemd. De deken constateert dat ook hier niets van is gebleken. Wel constateert hij dat in algemene zin de regels rondom contante betalingen niet volledig zijn nageleefd door het advocatenkantoor. Terughoudendheid bij meerdere verdachten De advocaten erkennen dit ook en hebben toegezegd dat ze geen contante betalingen meer zullen accepteren. Daarnaast laten ze ook weten dat ze begrijpen dat de berichten de schijn hebben gewekt dat zij niet alleen uit het belang van hun cli\u00ebnt hebben opgetreden. Om dit soort zaken te voorkomen heeft Ficq & Partners, na advies van deken, laten weten terughoudend te zijn in het behartigen van belangen van meerdere verdachten in \u00e9\u00e9n strafzaak. De conclusie van de deken volgt op die van 18 februari dat er geen bewijs is dat advocaat Khalid Kasem informatie aan T. heeft gelekt."
  },
  {
    "id": 6118608,
    "url": "https://www.nu.nl/coronavirus/6118608",
    "titel": "Atlete Semenya stapt naar Europees Hof om testosteronregel aan te vechten",
    "samenvatting": "Caster Semenya stapt naar het Europees Hof voor de Rechten van de Mens om de testosteronregel bij vrouwelijke atleten af te schaffen. Dat kondigt de tweevoudig olympisch kampioen op de 800 meter donderdag aan via Twitter.",
    "tekst": "Caster Semenya stapt naar het Europees Hof voor de Rechten van de Mens om de testosteronregel bij vrouwelijke atleten af te schaffen. Dat kondigt de tweevoudig olympisch kampioen op de 800 meter donderdag aan via Twitter . De dertigjarige Semenya is geboren met een afwijking in haar chromosoom, waardoor ze drie keer zo veel hormonen aanmaakt als andere vrouwen. Na een regelwijziging in 2019 is Semenya verplicht om hormoonremmers te gebruiken om deel te kunnen nemen aan de 400, 800 en 1.500 meter. Voor andere afstanden geldt de limiet niet. \"Ik hoop dat het Hof een einde maakt aan de schending van het mensenrecht waar ik al jaren mee word geconfronteerd. Het enige wat we vragen is om voor eens en voor altijd vrij te mogen rennen, zoals de sterke en onverschrokken vrouwen die we zijn en altijd zijn geweest\", aldus Semenya. Semenya verloor vorig jaar een beroepszaak tegen de testosteronregel bij het Zwitserse federale hooggerechtshof. In 2018 kreeg ze ook geen gelijk bij het internationaal sporttribunaal CAS. Toch hoopt Semenya komende zomer zonder het gebruik van hormoonremmers haar olympische titel te kunnen verdedigen op de 800 meter. Voor de invoering van de testosteronregel in 2019 heerste Semenya op de 800 meter. Bij haar laatste deelname aan de loopafstand won de Zuid-Afrikaanse voor de dertigste keer op rij. Naast haar twee olympische titels veroverde ze ook drie wereldtitels op de 800 meter."
  },
  {
    "id": 6118607,
    "url": "https://www.nu.nl/coronavirus/6118607",
    "titel": "Horeca klaar met sluiting | Forse financi\u00eble klap voor de NS",
    "samenvatting": "Dit is de Dit wordt het nieuws-podcast. In de middageditie praten we je kort bij over het belangrijkste nieuws. Met vandaag: sluiting horeca niet langer vol te houden, flinke tegenvaller bij de NS en overleg over het vaccinatiepaspoort.",
    "tekst": "Dit is de Dit wordt het nieuws -podcast. In de middageditie praten we je kort bij over het belangrijkste nieuws. Met vandaag: sluiting horeca niet langer vol te houden, flinke tegenvaller bij de NS en overleg over het vaccinatiepaspoort. Abonneer je op de podcast In de middageditie van de Dit wordt het nieuws-podcast praten we je vanaf februari kort en krachtig bij over het nieuws van de dag. Je kunt je ook gratis abonneren op de Dit wordt het nieuws-podcast. iOS-gebruikers kunnen dat via Apple Podcasts en Spotify . Mocht je een Android-telefoon hebben, dan kun je de podcast beluisteren door in een gedownloade podcastapp te zoeken op NU.nl. Voor vragen of feedback stuur een mailtje naar: podcast@nu.nl . Bevalt deze middageditie van onze podcast of mis je wellicht iets wat de afleveringen nog completer zou maken? Reageer hieronder via ons discussieplatform NUjij."
  },
  {
    "id": 6118606,
    "url": "https://www.nu.nl/coronavirus/6118606",
    "titel": "Van Barneveld nipt onderuit tegen Bunting bij rentree op Pro Tour",
    "samenvatting": "Raymond van Barneveld heeft zijn rentree op de Pro Tour donderdag niet kunnen opluisteren met een overwinning. De vijfvoudig wereldkampioen verloor bij het eerste Players Championship van het seizoen nipt van Stephen Bunting: 5-6.",
    "tekst": "Raymond van Barneveld heeft zijn rentree op de Pro Tour donderdag niet kunnen opluisteren met een overwinning. De vijfvoudig wereldkampioen verloor bij het eerste Players Championship van het seizoen nipt van Stephen Bunting: 5-6. De 53-jarige Van Barneveld kondigde in september zijn rentree aan en sleepte vorige week op de slotdag van de finaleronde van de Q-School een Tour-kaart van de PDC in de wacht. Daarmee was zijn rentree als profdarter een feit. Met een partij tegen Bunting op de openingsdag van de PDC Super Series in het Engelse Bolton trof Van Barneveld het niet met de loting. De Engelse nummer zeventien van de wereld schopte het op het afgelopen WK nog tot de halve finales. Desondanks bood Van Barneveld goed weerwerk, nadat hij wel eerst op een 5-1-achterstand was gekomen. De Hagenaar knokte zich terug tot 5-5, maar had in de beslissende leg geen antwoord op een twaalfdarter van Bunting. Van Barneveld kwam tot een gemiddelde van 94,3 punten met drie pijlen. 'The Bullet' stelde daar een score van 98,4 punten tegenover. De komende dagen krijgt 'Barney' nog alle kans om alsnog zijn eerste profzege sinds zijn rentree te boeken. Vrijdag, zaterdag en zondag staan nog drie Players Championship-toernooien op het programma. Michael van Gerwen verloor in de derde ronde van talent Lewis Williams. Michael van Gerwen verloor in de derde ronde van talent Lewis Williams. Foto: ANP Van Gerwen onderuit in derde ronde Michael van Gerwen kwam in Bolton ook niet in de buurt van de toernooizege. De nummer twee van de wereldranglijst werd in de derde ronde verrassend uitgeschakeld door de pas negentienjarige Welshman Lewis Williams. Van Gerwen, die in de eerste twee rondes van Mark Geeney en Matthew Edgar had gewonnen, leek tegen de nummer 146 van de wereld op weg naar de zege, maar liet twee matchdarts onbenut. Debutant Williams profiteerde en won met 6-5. Ook Vincent van der Voort en Dirk van Duijvenbode sneuvelden in de derde ronde. Jelle Klaassen haalde als enige Nederlander de achtste finales en verloor daarin van Nathan Aspinall. Het toernooi werd gewonnen door Joe Cullen. De Engelsman was in de finale met 8-7 te sterk voor Jonny Clayton uit Wales."
  },
  {
    "id": 6118604,
    "url": "https://www.nu.nl/coronavirus/6118604",
    "titel": "Van der Poel start in Kuurne-Brussel-Kuurne, niet in Omloop Het Nieuwsblad",
    "samenvatting": "Mathieu van der Poel heeft de semiklassieker Kuurne-Brussel-Kuurne van zondag aan zijn programma toegevoegd. De Nederlands kampioen doet zaterdag niet mee aan de Omloop Het Nieuwsblad.",
    "tekst": "Mathieu van der Poel heeft de semiklassieker Kuurne-Brussel-Kuurne van zondag aan zijn programma toegevoegd. De Nederlands kampioen doet zaterdag niet mee aan de Omloop Het Nieuwsblad. Van der Poel heeft samen met de leiding van zijn team Alpecin-Fenix gekozen voor Kuurne-Brussel-Kuurne, omdat die koers minder zwaar is dan de Omloop en daardoor beter in zijn opbouw richting de grote klassiekers in maart en april past. 'VDP' verkoos de Ronde van de Verenigde Arabische Emiraten in eerste instantie boven het Vlaamse openingsweekend, maar hij moet de etappekoers in de woestijn maandag verlaten nadat een staflid van zijn team positief was getest op het coronavirus. De wereldkampioen veldrijden testte zelf twee keer negatief en was geen nauw contact van het besmette staflid, waardoor hij maandagavond al terug naar Nederland mocht vliegen en dit weekend kan rijden in Belgi\u00eb. \"Het is goed om een dagje extra te koersen voor ik naar Itali\u00eb vertrek\", zegt de 26-jarige Van der Poel, die volgend weekend Strade Bianche rijdt, donderdag in een persbericht van zijn ploeg Alpecin-Fenix. \"Uiteraard had ik graag de Ronde van de VAE willen uitrijden, vooral omdat ik na mijn zege in de eerste etappe zicht had op een mooie klassering in het eindklassement. Maar ik ben ook blij dat we vrij snel en zonder problemen thuis zijn gekomen en mijn voorjaar niet in gevaar is gekomen.\" De opstelling van Alpecin-Fenix voor Kuurne-Brussel-Kuurne. De opstelling van Alpecin-Fenix voor Kuurne-Brussel-Kuurne. Foto: Alpecin-Fenix Van der Poel deelt kopmanschap in Kuurne Van der Poel zal in Kuurne-Brussel-Kuurne het kopmanschap delen met de Belgische sprinter Tim Merlier. \"Ik denk dat ik van waarde kan zijn voor Tim, die ik een van de snelste jongens van het peloton vind. Bovendien kunnen we nu op twee paarden wedden.\" De winnaar van de Ronde van Vlaanderen van vorig jaar zal zondag debuteren in Kuurne-Brussel-Kuurne. De semiklassieker werd vorig jaar gewonnen door de Deen Kasper Asgreen. Alpecin-Fenix rijdt zaterdag in de Omloop Het Nieuwsblad met Belgisch kampioen Dries De Bondt, sprinter Jasper Philipsen, Otto Vergaerde, Silvan Dillier, Senne Leysen, Xandro Meurisse en de Nederlander Oscar Riesebeek. Zie ook: De wielerkalender van 2021"
  },
  {
    "id": 6118603,
    "url": "https://www.nu.nl/coronavirus/6118603",
    "titel": "Intercity's tussen Utrecht Centraal en Rotterdam rijden weer",
    "samenvatting": "Vanwege een defecte spoorbrug bij Gouda reden donderdagmiddag geen intercity's tussen Utrecht Centraal en Rotterdam en Utrecht Centraal en Den Haag.",
    "tekst": "Vanwege een defecte spoorbrug bij Gouda reden donderdagmiddag geen intercity's tussen Utrecht Centraal en Rotterdam en Utrecht Centraal en Den Haag. De stremming was rond 21.00 uur verholpen. Het is nog niet duidelijk wat er precies aan de hand was. Het is de tweede dag op een rij dat een spoorbrug bij Gouda defect is. Woensdag reden hierdoor tot 22.00 uur minder treinen tussen Utrecht Centraal en Rotterdam en Utrecht Centraal en Den Haag."
  },
  {
    "id": 6118602,
    "url": "https://www.nu.nl/coronavirus/6118602",
    "titel": "Nieuwe veroordeling na omkoping in corruptiezaak SBM Offshore",
    "samenvatting": "Paul Bond, een voormalig salesmanager van de Nederlandse multinational SBM Offshore, wordt veroordeeld wegens samenzwering met als doel omkoping van overheidsfunctionarissen in Irak. Dat meldt de Amerikaanse krant Wall Street Journal. Bond hoort vrijdag zijn straf. Het is een van de vele veroordelingen in een corruptiezaak tegen het in Schiedam gevestigde bedrijf die al jaren speelt.",
    "tekst": "Paul Bond, een voormalig salesmanager van de Nederlandse multinational SBM Offshore, wordt veroordeeld wegens samenzwering met als doel omkoping van overheidsfunctionarissen in Irak. Dat meldt de Amerikaanse krant Wall Street Journal . Bond hoort vrijdag zijn straf. Het is een van de vele veroordelingen in een corruptiezaak tegen het in Schiedam gevestigde bedrijf die al jaren speelt. Bond heeft volgens de aanklacht samen met drie anderen voor meer dan 17 miljoen dollar (bijna 14 miljoen euro) aan steekpenningen betaald om contracten binnen te halen. Die contracten waren in totaal ongeveer 1,7 miljard dollar waard. De smeergeldaffaire bij SBM kwam in 2012 aan het licht toen er meldingen binnenkwamen over omkopingen door een handelsagent van het bedrijf in Afrika. Er werd direct een onderzoek ingesteld en een paar maanden later werd er ook aangifte gedaan bij het Openbaar Ministerie. Met het OM kwam SBM in 2015 tot een schikking van maar liefst 240 miljoen euro. Klokkenluider zit nog steeds vast Ondertussen zit klokkenluider Jonathan Taylor, die bijna tien jaar als jurist bij het bedrijf werkte, nog steeds vast in Kroati\u00eb. Hij bracht de zaak destijds aan het licht omdat hij vindt dat de leiding van het bedrijf de misstanden in de doofpot probeerde te stoppen. In Kroati\u00eb verzet hij zich nu tegen uitlevering aan Monaco, dat de Brit wil verhoren naar aanleiding van een zes jaar oude aanklacht van afpersing. Monaco was lange tijd de vestigingsplaats van SBM; het bedrijf was er de grootste werkgever. \"Ik zit hier nu al 214 dagen\", zegt Taylor tegen NU.nl. Hij heeft nog geen zicht op wanneer hij naar huis kan. \"De Britse autoriteiten doen niets. Ik ben mijn baan kwijtgeraakt en kan mijn gezin niet zien. Maar ik moet optimistisch zijn en hier nu een leven proberen op te bouwen, anders is het niet vol te houden.\""
  },
  {
    "id": 6118598,
    "url": "https://www.nu.nl/coronavirus/6118598",
    "titel": "Reacties na uitschakeling PSV tegen Olympiacos (gesloten)",
    "samenvatting": "",
    "tekst": "Goedenavond en welkom in dit liveblog op NU.nl. Wij (Patrick Moeke en Sam Blom) houden je vanavond op de hoogte van alle ontwikkelingen bij de duels in de Europa League. Veel plezier! Europa League Uitslagen: Ajax-Lille 2-1 (4-2) PSV-Olympiacos 2-1 (4-5) PSV-Olympiacos \u00b7 gisteren om 22:17 \"Iedereen kan zien dat dit enorm pijn doet\", zegt PSV-verdediger Denzel Dumfries in gesprek met RTL7 . \"In de eerste helft domineren we en spelen we goed. In de tweede helft worden we wat teruggedrongen, maar we bleven goed vechten. Het is zuur dat we het zo in de laatste minuut weggeven. Ik had niet het gevoel dat het al binnen binnen was. Natuurlijk wilden we doorgaan naar de volgende ronde. Wat rest is de volle focus op de Eredivisie en daar moeten we het maximale uithalen.\" Europa League \u00b7 gisteren om 22:14 En ook voor Peter Bosz komt de Europa League na vanavond ten einde. De Nederlandse coach gaat met Bayer Leverkusen met 0-2 onderuit bij Young Boys, nadat hij vorige week in Zwitserland ook al met 3-4 had verloren. Alle uitslagen van de wedstrijden die om 21.00 uur zijn begonnen op een rij: AC Milan -Rode Ster 1-1 (4-4) AS Roma -Braga 3-1 (5-1) Bayer Leverkusen- Young Boys 0-2 (3-6) Club Brugge- Dinamo Kiev 0-1 (1-2) Dinamo Zagreb -Krasnodar 1-0 (4-2) Leicester City- Slavia Praag 0-2 (0-2) Manchester United -Sociedad 0-0 (4-0) PSV- Olympiacos 2-1 (4-5) gisteren om 22:14 PSV-Olympiacos \u00b7 gisteren om 21:58 Wat een enorme deceptie voor PSV. De Eindhovenaren koersen geruime tijd af op de laatste zestien van de Europa League, maar staan uiteindelijk toch met lege handen. PSV-Olympiacos \u00b7 gisteren om 21:51 PSV staat in slotfase treffer toe en strandt in tweede ronde EL PSV is er net niet in geslaagd om de achtste finales van de Europa League te bereiken. De Eindhovenaren staan door twee treffers van Eran Zahavi geruime tijd op een 2-0-voorsprong, maar geven vlak voor tijd toch nog een cruciaal doelpunt weg. PSV-Olympiacos \u00b7 gisteren om 21:51 90+5' Mvogo gaat mee met de corner, maar ook dat levert niks op. PSV-Olympiacos \u00b7 gisteren om 21:49 90+2' Kopballetje Zahavi, maar ongevaarlijk. PSV-Olympiacos \u00b7 gisteren om 21:48 90+2' PSV is nu de ploeg die de ballen in de zestien pompt. Kan de ploeg van Schmidt nog zorgen voor een miraculeuze ontsnapping? gisteren om 21:48 PSV-Olympiacos \u00b7 gisteren om 21:47 90' Er komen vier minuten bij. PSV-Olympiacos \u00b7 gisteren om 21:44 88' GOAL Olympiakos! 2-1 Wat een drama voor PSV! De kopbal van El Arabi kan nog worden gekeerd door Mvogo, maar in de rebound dompelt Hassan PSV in rouw. De Eindhovenaren hebben nu weer een doelpunt nodig om zich te plaatsen. PSV-Olympiacos \u00b7 gisteren om 21:43 86' Malen zorgt bijna voor de beslissing! Eindelijk leidt een counter van PSV een keer tot een kans, maar Malen raakt de paal. PSV-Olympiacos \u00b7 gisteren om 21:41 84' Olympiacos dringt meer en meer aan. PSV moet inclusief extra tijd nog zo'n tien minuten volhouden. PSV-Olympiacos \u00b7 gisteren om 21:37 Paal en lat, hoe lang blijft dit nog goed gaan voor PSV? Aan geluk geen gebrek voor de Eindhovenaren. De marge is echter minimaal. gisteren om 21:37 PSV-Olympiacos \u00b7 gisteren om 21:37 80' Olympiacos wordt gevaarlijker. Nu kan El Arabi bijna scoren, maar dat wordt op het laatste moment voorkomen door Viergever. PSV-Olympiacos \u00b7 gisteren om 21:36 78' Op de lat! PSV zwijnt wederom. De vrije trap van Fortounis is buiten bereik van Mvogo, maar net iets te hoog. PSV-Olympiacos \u00b7 gisteren om 21:33 75' Nog een kwartier te gaan in het Philips Stadion, waar PSV nog steeds met 2-0 leidt tegen Olympiacos. Buiten de bal op de paal van Camara heeft PSV na rust niet veel kansen weggegeven, maar \u00e9\u00e9n doelpunt van Olympiacos kan al fataal zijn. PSV-Olympiacos \u00b7 gisteren om 21:24 PSV herpakt zich na een moeizaam begin van de tweede helft. Met deze tussenstand staan de Eindhovenaren virtueel in de volgende ronde. PSV-Olympiacos \u00b7 gisteren om 21:23 66' Max is dichtbij de 3-0, maar zijn vrije bal zoeft net voorlangs. gisteren om 21:23 PSV-Olympiacos \u00b7 gisteren om 21:21 61' De voorzet van Thomas komt bij de tweede paal, waar het voor Malen te moeilijk is om de bal nog op doel te krijgen. G\u00f6tze had de bal echter voor het inkoppen, dus de topscorer van PSV had de bal beter kunnen laten lopen. Bayer Leverkusen-Young Boys \u00b7 gisteren om 21:15 Problemen voor Peter Bosz en Bayer Leverkusen. De Duitse formatie komt kort na rust op een 0-1-achterstand tegen Young Boys en zal nu nog minstens twee goals moeten maken om de achtste finales te bereiken. PSV-Olympiacos \u00b7 gisteren om 21:14 57' PSV is na rust niet zo dominant als in de eerste helft, maar Malen krijgt nu in de omschakeling wel een mogelijkheid. Hij schiet de bal tegen doelman Jose Sa aan. PSV-Olympiacos \u00b7 gisteren om 21:07 50' Daar komt PSV heel goed weg. Na een goede actie van Bruma raakt Camara de paal. De rebound wordt geblokt door Viergever. PSV-Olympiacos \u00b7 gisteren om 21:02 46' Bij PSV-Olympiakos rolt de bal weer. PSV staat door twee goals van Eran Zahavi verdiend met 2-0 voor en ligt op koers voor plaatsing voor de achtste finales van de Europa League. gisteren om 21:02 PSV-Olympiacos \u00b7 gisteren om 21:00 \ud83d\udd25 - Eran Zahavi heeft nu namens @PSV in 2 duels 4 keer tegen Olympiacos gescoord. E\u00e9n PSV-speler scoorde ooit 5 maal in een dubbele Europese ontmoeting: Ronaldo tegen MyPa in de 1995/1996 UEFA Cup (1 uit en 4 thuis). #PSVOLY Avatar Auteur GracenoteNetherlands Moment van plaatsen 20:55 - 25 februari 2021 Europa League \u00b7 gisteren om 20:57 En ook op de andere Europese velden is het rust. Alle tussenstanden op een rij: AC Milan-Rode Ster 1-1 (3-3) AS Roma-Braga 1-0 (3-0) Bayer Leverkusen-Young Boys 0-0 (3-4) Club Brugge-Dinamo Kiev 0-0 (1-1) Dinamo Zagreb-Krasnodar 1-0 (4-2) Leicester City-Slavia Praag 0-0 (0-0) Manchester United-Sociedad 0-0 (4-0) PSV-Olympiacos 2-0 (4-4) PSV-Olympiacos \u00b7 gisteren om 20:47 Rust! Door twee treffers van Eran Zahavi staat PSV virtueel in de achtste finales van de Europa League. Vorige week nam de Isra\u00ebli\u00ebr ook al beide treffers voor de Eindhovenaren voor zijn rekening. PSV-Olympiacos \u00b7 gisteren om 20:45 44' GOAL PSV! 2-0 Wat een schitterend doelpunt! Zahavi schildert de bal uit een vrije trap prachtig in de kruising. PSV staat virtueel in de volgende ronde. Shakhtar-Maccabi \u00b7 gisteren om 20:43 We waren haast vergeten hoe het eruit zag, maar eerder op de avond zaten bij Shakhtar Donetsk-Maccabi Tel Aviv duizenden supporters op de tribunes. De thuisploeg won met 1-0 van de Isra\u00eblische formatie en plaatste zich zo voor de laatste zestien van de Europa League. PSV-Olympiacos \u00b7 gisteren om 20:41 39' PSV blijft de betere ploeg, maar Olympiakos maakt de ruimtes vooral in het midden heel klein. De ruimte ligt dus aan de zijkant en daar komt Thomas nu door. Hij vindt echter geen ploeggenoot. PSV-Olympiacos \u00b7 gisteren om 20:33 32' PSV domineert volledig, maar uit het niets komt Olympiakos bijna op gelijke hoogte. Bruma verzuimt na een slimme aanname zijn eigenlijke werkgever pijn te doen. Hij schuift de bal naast. PSV-Olympiacos \u00b7 gisteren om 20:33 De treffer van Zahavi in beeld. Video GOAL! Eran Zahavi doet het weer tegen Olympiakos! De spits geeft PSV wat het nodig heeft; een vroege voorsprong. #RTL7 #UEL #psvoly Avatar Auteur VTBL \u26bd Moment van plaatsen 20:31 - 25 februari 2021 PSV-Olympiacos \u00b7 gisteren om 20:32 PSV beleeft een uitstekend eerste half uur in Eindhoven. Door een treffer van Eran Zahavi staan de Eindhovenaren verdiend op een 1-0-voorsprong. De formatie van trainer Roger Schmidt heeft natuurlijk nog wel minstens \u00e9\u00e9n doelpunt nodig voor een plaats bij de laatste zestien. PSV-Olympiacos \u00b7 gisteren om 20:32 31' Wederom een goede aanval van PSV. Boscagli speelt Max vrij aan de linkerkant, maar zijn voorzet op Malen is net te scherp. PSV-Olympiacos \u00b7 gisteren om 20:25 25' PSV beloont zichzelf met de 1-0 voor een fase waarin het steeds sterker werd. Kan de ploeg van Roger Schmidt nu doordrukken? PSV-Olympiacos \u00b7 gisteren om 20:23 23' GOAL PSV! 1-0 Daar is de openingstreffer voor PSV! Zahavi kopt prachtig raak uit een corner en halveert zo de achterstand van de Eindhovenaren. PSV-Olympiacos \u00b7 gisteren om 20:22 20' Rosario zet Malen alleen voor de keeper, maar centrale verdediger Ba voorkomt met een goede tackle de openingstreffer. Het is de grootste kans voor PSV tot nu toe. PSV-Olympiacos \u00b7 gisteren om 20:22 De grasmat in het Philips Stadion heeft er wel eens beter bijgelegen. Het regent flink in Eindhoven. PSV-Olympiacos \u00b7 gisteren om 20:16 15' Na een aangeraakte voorzet vanaf de rechterkant torent El Arabi boven Teze uit, maar hij kopt naast. PSV-Olympiacos \u00b7 gisteren om 20:15 PSV kiest met Eran Zahavi al vroeg de aanval in deze cruciale wedstrijd. De Eindhovenaren zullen minstens twee goals moeten maken vandaag. PSV-Olympiacos \u00b7 gisteren om 20:12 10' Eerste goede mogelijkheid voor PSV. Malen wordt op het randje van buitenspel weggestuurd, haalt knap de achterlijn en legt terug op Zahavi. De Isra\u00ebli\u00ebr schiet een metertje over. Bayer Leverkusen-Young Boys \u00b7 gisteren om 20:11 In Noordrijn-Westfalen is Bayer Leverkusen om 21.00 uur begonnen aan de thuiswedstrijd tegen Young Boys. De formatie van trainer Peter Bosz moet een 3-4-achterstand zien goed te maken. PSV-Olympiacos \u00b7 gisteren om 20:07 6' De eerste paar minuten zijn redelijk geruisloos verlopen. Max heeft na een overtreding op het middenveld al wel een gele kaart ontvangen. PSV-Olympiacos \u00b7 gisteren om 20:02 1' Aftrap! Kan PSV het voorbeeld van Ajax volgen en zich plaatsen voor de achtste finales van de Europa League? Daarvoor moeten de Eindhovenaren met twee doelpunten verschil winnen van Olympiacos. PSV-Olympiacos \u00b7 gisteren om 19:57 \"Het plan is om te winnen met twee goals verschil\", grapt PSV-trainer Roger Schmidt als hij door ESPN wordt gevraagd naar zijn wedstrijdplan. \"We moeten aanvallend voetballen, maar dat is ons plan altijd al. We zijn goed voorbereid, erg gemotiveerd en willen allemaal knokken voor een plaats in de volgende ronde.\" PSV-Olympiacos \u00b7 gisteren om 19:56 We verleggen de focus naar Eindhoven, waar PSV een 4-2-achterstand moet goedmaken tegen de Griekse kampioen Olympiacos. Terug omhoog"
  },
  {
    "id": 6118597,
    "url": "https://www.nu.nl/coronavirus/6118597",
    "titel": "Medische gegevens van half miljoen Fransen op straat na datalek",
    "samenvatting": "De medische gegevens van bijna een half miljoen Fransen liggen op straat na een datalek. Het gaat onder meer om gegevens over hiv-besmettingen en de vruchtbaarheid van pati\u00ebnten. De autoriteiten hebben een onderzoek ingesteld.",
    "tekst": "De medische gegevens van bijna een half miljoen Fransen liggen op straat na een datalek. Het gaat onder meer om gegevens over hiv-besmettingen en de vruchtbaarheid van pati\u00ebnten. De autoriteiten hebben een onderzoek ingesteld. Het datalek kwam aan het licht dankzij het in cyberveiligheid gespecialiseerde blog Zataz . Dat ontdekte een document met de medische gegevens in een groep voor de handel in gestolen databases op berichtendienst Telegram. De informatie verscheen later ook op internet, kennelijk omdat het hackers niet was gelukt de data te verkopen. In het document staan de namen van bijna 492.000 pati\u00ebnten. Ook telefoonnummers, adressen, burgerservicenummers en bloedgroepen zijn terug te vinden. Die informatie is volgens de krant Lib\u00e9ration afkomstig van onderzoeken die in de periode 2015-2020 zijn uitgevoerd in ongeveer dertig medische laboratoria, met name in het noordwesten van Frankrijk. De Franse regering maakte eerder deze maand bekend dat een miljard extra wordt uitgetrokken voor cyberveiligheid. Dat besluit volgde op cyberaanvallen op ziekenhuizen. Minister van Digitale Technologie C\u00e9dric O zei donderdag dat bij de medische instellingen in Dax en Villefranche-sur-Sa\u00f4ne noodgedwongen met pen en papier wordt gewerkt vanwege de problemen met computersystemen. De minister zei op televisie dat de aanvallen waarschijnlijk het werk zijn van cybercriminelen. Die leggen computersystemen plat en eisen dan geld om het probleem op te lossen. \"Er zitten waarschijnlijk geen buitenlandse mogendheden achter, maar maffia-achtige organisaties\", aldus O."
  },
  {
    "id": 6118596,
    "url": "https://www.nu.nl/coronavirus/6118596",
    "titel": "Er komen spannende zondagen aan: welke koffer kies jij bij de Postcode Loterij?",
    "samenvatting": "Postcode Loterij Miljoenenjacht gaat weer beginnen en je maakt vijf keer kans op bedragen tot wel 5 miljoen euro. Gewoon thuis vanaf de bank. Speel nu mee met jouw geluksnummer en zie direct of je 50.000 euro wint en ontvang een welkomstbedrag ter waarde van 15 euro bij je deelname.",
    "tekst": "Postcode Loterij Miljoenenjacht gaat weer beginnen en je maakt vijf keer kans op bedragen tot wel 5 miljoen euro. Gewoon thuis vanaf de bank. Speel nu mee met jouw geluksnummer en zie direct of je 50.000 euro wint en ontvang een welkomstbedrag ter waarde van 15 euro bij je deelname. Wordt het koffer 1, koffer 2, of een ander nummer? Speel nu mee met de Postcode Loterij en wie weet ben jij binnenkort wel miljonair. 18+ speel bewust. Voor belangrijke informatie ga naar postcodeloterij.nl ."
  },
  {
    "id": 6118595,
    "url": "https://www.nu.nl/coronavirus/6118595",
    "titel": "Studenten Avans Breda krijgen digitaal gastcollege van kantonrechter",
    "samenvatting": "Zo'n honderdtachtig eerstejaars studenten van de opleiding Ondernemerschap & Retail Management op Avans Hogeschool konden afgelopen woensdag een bijzonder digitaal gastcollege volgen van kantonrechter Paul Rouwen.",
    "tekst": "Zo'n honderdtachtig eerstejaars studenten van de opleiding Ondernemerschap & Retail Management op Avans Hogeschool konden afgelopen woensdag een bijzonder digitaal gastcollege volgen van kantonrechter Paul Rouwen. Volgens hem zijn zakenmensen in veel gevallen namelijk best in staat om zichzelf juridisch te verdedigen. \"Ik heb liever met de mensen zelf te maken dan met advocaten, behalve als de ondernemer in kwestie de zaken niet goed op orde heeft\", aldus Rouwen. Goed inlezen is dus verplicht volgens de kantonrechter. Ook moeten de ondernemers-in-opleiding verder goed beseffen dat ze in de rechtszaal niet per definitie te maken hebben met een gelijk speelveld. Zo zijn de rechten van consumenten of werknemers in Nederland erg goed beschermd. \"Een rechtvaardige uitkomst is dus niet altijd wat je samen op papier van tevoren hebt afgesproken.\" Ook is het volgens Rouwens verder belangrijk om de rechtbank te begeleiden door het bewijsmateriaal. Simpelweg een toren dossiers op tafel gooien is niet voldoende. \"Laat de rechter niet zelf spitten.\" Miriam Braak, docent Recht op Avans, legt uit dat ze tijdens de studie regelmatig rechtszaken naspelen. \"Een bedrijf levert bijvoorbeeld iets niet op tijd en die casus verdedigen we dan als een advocatenteam.\" Volgens haar is deze juridische kennis nodig omdat de studenten later regelmatig met contracten zullen gaan werken. Zeker in een wereld die steeds kleiner wordt is het belangrijk om te weten hoe je bijvoorbeeld intellectueel eigendom internationaal beschermt. \"Of kijk wat er is gebeurd met de coronavaccinaties, daar was niet duidelijk wat precies wanneer geleverd zou worden.\""
  },
  {
    "id": 6118594,
    "url": "https://www.nu.nl/coronavirus/6118594",
    "titel": "Drie maanden cel voor vijftienjarige Middelburgse overvaller",
    "samenvatting": "Een vijftienjarige overvaller is donderdag veroordeeld tot een celstraf 315 dagen, waarvan 90 voorwaardelijk, voor diefstal met geweld, een overval op cafetaria De Friethoek in Middelburg en opzetheling. Minus zijn voorarrest moet hij nog drie maanden de cel in.",
    "tekst": "Een vijftienjarige overvaller is donderdag veroordeeld tot een celstraf 315 dagen, waarvan 90 voorwaardelijk, voor diefstal met geweld, een overval op cafetaria De Friethoek in Middelburg en opzetheling. Minus zijn voorarrest moet hij nog drie maanden de cel in. De tiener pleegde 21 augustus vorig jaar een (mislukte) overval op juwelierszaak 't Gouddoppertje in Middelburg. De winkel was nog gesloten toen de overvaller onder de roldeur aan de achterkant de winkel binnenkroop. Toen de filiaalmanager arriveerde werd die aangevallen met een mes. De eigenaar van de zaak die op het hulpgeroep regeerde werd twee keer in zijn zij gestoken. De overvaller nam de benen en werd een week later aangehouden. Eerder dat jaar, 18 januari, pleegde hij samen met een vriend een overval op cafetaria De Friethoek in Middelburg, waar nogal wat geld, sieraden en een tas werd buitgemaakt. Daarnaast werd de jonge Middelburger veroordeeld voor de heling van onder meer sieraden en een Rolex, die begin maart uit een woning in Vlissingen waren gestolen. Dat de tiener zich schuldig had gemaakt aan een poging doodslag op de medewerkers van de juwelierszaak achtte de rechtbank niet bewezen. Volgens de rechtbank was het niet zijn opzet geweest om te doden en de verwondingen waren niet van dien aard dat de steken tot de dood zouden kunnen leiden. Naast de celstraf heeft de jongen de eerste zes maanden van zijn proeftijd van twee jaar huisarrest en elektronisch toezicht. Ook mag hij overdag alleen onder begeleiding de deur uit. Daarnaast moet hij nog deelnemen aan hulpverleningstrajecten en een leerstraf van vijftig uur volgen. Tenslotte moet hij de slachtoffers van zijn mislukte overval op 't Gouddoppertje 8.339 euro schadevergoeding betalen."
  },
  {
    "id": 6118593,
    "url": "https://www.nu.nl/coronavirus/6118593",
    "titel": "Brandweer rukt uit voor brandende vrachtwagen in Poeijersstraat",
    "samenvatting": "Een kleine vrachtwagen is donderdagmiddag spontaan in brand gevlogen in de Poeijersstraat in Eindhoven. De brand blijkt lastig te blussen te zijn.",
    "tekst": "Een kleine vrachtwagen is donderdagmiddag spontaan in brand gevlogen in de Poeijersstraat in Eindhoven. De brand blijkt lastig te blussen te zijn. De melding kwam rond 14.00 uur binnen. De brand is vermoedelijk achterin de wagen begonnen. Het is nog niet duidelijk wat de oorzaak van de brand is."
  },
  {
    "id": 6118592,
    "url": "https://www.nu.nl/coronavirus/6118592",
    "titel": "Snoei wil karwei afmaken bij De Graafschap en tekent voor \u00e9\u00e9n jaar bij",
    "samenvatting": "Mike Snoei is ook het komende seizoen de hoofdtrainer van De Graafschap. De 57-jarige coach heeft bij de huidige nummer twee van de Keuken Kampioen Divisie bijgetekend tot medio 2022.",
    "tekst": "Mike Snoei is ook het komende seizoen de hoofdtrainer van De Graafschap. De 57-jarige coach heeft bij de huidige nummer twee van de Keuken Kampioen Divisie bijgetekend tot medio 2022. \"Ik ben enorm trots\", zegt Snoei donderdag op de site van De Graafschap. \"Vooral omdat ik nu de kans krijg om het karwei af te maken.\" De oud-trainer van onder meer Vitesse en Sparta is sinds de zomer van 2019 werkzaam bij De Graafschap, als opvolger van Henk de Jong. Vorig seizoen stonden de 'Superboeren' tweede toen het seizoen werd afgebroken vanwege de coronacrisis. De KNVB besloot dat er geen clubs mochten promoveren. \"We dachten vorig seizoen al dat we de Eredivisie in zouden gaan, maar dat eindigde op een droevige manier voor iedereen. Ik hoop dat we het nu wel voor elkaar krijgen\", aldus Snoei. De Graafschap staat in de Keuken Kampioen Divisie momenteel op de tweede plaats, met vier punten minder dan koploper SC Cambuur. De eerste twee clubs in de eindstand promoveren naar de Eredivisie. Peter Hofstede, manager voetbal bij De Graafschap, reageert verheugd op het verlengde verblijf van Snoei op de Vijverberg. \"Mike presteert voor het tweede seizoen op rij goed en speelt weer mee om de promotieplaatsen. Wij gaan voor continu\u00efteit en zijn content dat het contract met een seizoen is verlengd.\" Video De Graafschap en trainer Mike Snoei gaan ook komend seizoen met elkaar door \ud83d\udc4d\u26bdDe handtekening is vandaag gezet.\"Ik ben er trots op om langer deel uit te maken van De Graafschap familie\", aldus de trainer.Peter Hofstede is blij met de continuiteit. \"Wij doen weer mee\" Avatar Auteur DeGraafschap Moment van plaatsen 14:03 - 25 februari 2021 Bekijk de uitslagen, het programma en de stand van de Keuken Kampioen Divisie"
  },
  {
    "id": 6118591,
    "url": "https://www.nu.nl/coronavirus/6118591",
    "titel": "Moderna mikt dit jaar op levering van \u00e9\u00e9n miljard coronavaccins",
    "samenvatting": "De Amerikaanse farmaceut Moderna maakte donderdag bekend dat de omzet het voorbije kwartaal bijna 4.000 procent is gestegen naar 570,7 miljoen dollar (zo'n 467 miljoen euro). Tegelijk verdubbelde het verlies naar 272,5 miljoen dollar. In 2021 wil de vaccinmaker vooral investeren in extra productiemogelijkheden.",
    "tekst": "De Amerikaanse farmaceut Moderna maakte donderdag bekend dat de omzet het voorbije kwartaal bijna 4.000 procent is gestegen naar 570,7 miljoen dollar (zo'n 467 miljoen euro). Tegelijk verdubbelde het verlies naar 272,5 miljoen dollar. In 2021 wil de vaccinmaker vooral investeren in extra productiemogelijkheden. Moderna heeft naar eigen zeggen een historisch jaar achter de rug. Het Amerikaanse farmabedrijf produceerde een vaccin met een effectiviteit van 94 procent dat al in flink wat landen, waaronder Nederland, is goedgekeurd. Het bedrijf kon dan ook sterke resultaten overleggen. Het voorbije kwartaal groeide de omzet met 3.000 procent, over heel 2020 kwam er 1.000 procent bij naar 803,4 miljoen dollar. Moderna sloot het afgelopen jaar contracten voor al zeker 800 miljoen doses en daar komen er volgend jaar ongetwijfeld meer bij. Maar de ontwikkeling van een vaccin kost ook geld. Het verlies diepte dan ook uit; het afgelopen kwartaal verdubbelde dat naar 272,5 miljoen dollar. Over het hele jaar werd het verlies 44 procent groter en kwam het uit op 747,1 miljoen dollar. In 2021 plant het bedrijf nog meer investeringen in productiecapaciteit. Ook wil het ruimte maken voor de productie van potenti\u00eble boosters voor de besmettelijkere coronavarianten die de afgelopen maanden vastgesteld werden. De groep verwacht een productie van 700 miljoen doses tegen eind dit jaar en wil het aantal geleverde doses op 1 miljard brengen. In 2022 zou de capaciteit naar 1,4 miljard verhoogd moeten worden. \"Als de boosters een lagere dosering vereisen, zouden we zelfs twee miljard doses kunnen produceren in 2022\", zegt CEO Stephane Bancel."
  },
  {
    "id": 6118590,
    "url": "https://www.nu.nl/coronavirus/6118590",
    "titel": "Horeca Haarlem blijft dinsdag gesloten: 'Maar zat zijn we het wel'",
    "samenvatting": "Koninklijke Horeca Haarlem moedigt ondernemers in de stad niet aan om mee te doen aan de acties van komende dinsdag, waarbij ondernemers in het land hun terrassen buiten willen gaan zetten. \"Dat wil niet zeggen dat we het niet zat zijn\", zegt Hildo Makkes, voorzitter van Koninklijke Horeca Haarlem.",
    "tekst": "Koninklijke Horeca Haarlem moedigt ondernemers in de stad niet aan om mee te doen aan de acties van komende dinsdag, waarbij ondernemers in het land hun terrassen buiten willen gaan zetten. \"Dat wil niet zeggen dat we het niet zat zijn\", zegt Hildo Makkes, voorzitter van Koninklijke Horeca Haarlem. \"Het is een doorn in het oog om te zien dat het zo druk was in het Vondelpark in Amsterdam. Afgelopen weekend was het in Haarlem trouwens ook druk aan de oevers van het Spaarne in Haarlem. Natuurlijk steekt dat. En heel fijn voor kappers dat zij weer mogen beginnen, maar moeilijk is het wel\", aldus Makkes. \"Wie open wil, moet dat doen maar wij leggen niets op\", zegt Makkes. \"Dat heeft niets met angst voor sancties, of dat Haarlem braver zou zijn, te maken. We hebben een goede band met de gemeente. Dat willen we graag zo houden en we vertrouwen in Haarlem. Er is ook regelmatig contact met de gemeente en daar zijn we blij mee.\" Wel is Makkes er van overtuigd dat de horeca op korte termijn open kan. \"Het is al vaker gezegd, maar wij zijn er als branche van overtuigd dat het kan. Veilig open. Het risico op verspreiding is minimaal, zeker met de maatregelen en aanpassingen die door ondernemers gedaan zijn.\" Burgemeester Jos Wienen van Haarlem liet eerder al weten neutraal te zijn in de horecakwestie, in tegenstelling tot zijn collega-burgemeesters in Amsterdam en in 't Gooi."
  },
  {
    "id": 6118589,
    "url": "https://www.nu.nl/coronavirus/6118589",
    "titel": "Iconische blauwe tram uit Haarlem gaat na zestig jaar weer rijden in Den Haag",
    "samenvatting": "De blauwe tram die tot begin jaren zestig in Den Haag en Haarlem reed, gaat opnieuw rijden. Haarlemse railinspecteur Wim Beukenkamp gaat het voertuig herbouwen.",
    "tekst": "De blauwe tram die tot begin jaren zestig in Den Haag en Haarlem reed, gaat opnieuw rijden. Haarlemse railinspecteur Wim Beukenkamp gaat het voertuig herbouwen. Beukenkamp krijgt steun vanuit fondsen en particulieren en de zeer gedetailleerde bouwtekeningen bleken nog in de archieven van het Spoorwegmuseum te liggen. Bij een las- en constructiebedrijf in het West-Friese dorp Winkel wordt zijn 'Nieuwe Blauwe Tram' als een bouwpakket in elkaar gezet. Over een paar weken wordt het stalen gevaarte overgebracht naar de Haarlemse Waarderpolder, waar de 'finishing touch' plaats zal vinden. Het model dat nu in Winkel wordt gebouwd, is de A619/A620, oftewel een 'tweelingstramstel'. Het is het allerlaatste 'Blauwe Tram'-model en werd in 1932 ontworpen. Hij reed tussen Haarlem en Leiden en later ook richting Scheveningen. Het vernieuwende bij dit model is dat de twee wagons via een bewegende sluis aan elkaar vastzitten. Daar kon je als passagier dus gewoon doorheen lopen. Er was plek voor 46 zittende en 78 staande passagiers. Het duurt nog wel even voordat de tram echt gaat rijden. Dat zal dan in Den Haag gebeuren, want in Haarlem liggen geen tramrails meer. Overigens wordt daar momenteel wel weer gediscussieerd over de herintrede van de trams in de stad. De Haarlemse railinspecteur hoopt van harte dat de tram op een dag weer door zijn stad zal rijden, maar met een eerste rit in Den Haag is hij ook blij. \"Het wordt een vervulling van een levenswens. Een droom wordt vijftig jaar later werkelijkheid, dat is geweldig.\""
  },
  {
    "id": 6118586,
    "url": "https://www.nu.nl/coronavirus/6118586",
    "titel": "Wederom te druk in Amsterdams Vondelpark, gemeente sluit park tijdelijk af",
    "samenvatting": "Het Amsterdamse Vondelpark is donderdagmiddag tijdelijk afgesloten omdat het er te druk is, laat de gemeente weten op Twitter. De gemeente laat alleen mensen die al in het Vondelpark aanwezig waren, het park verlaten.",
    "tekst": "Het Amsterdamse Vondelpark is donderdagmiddag tijdelijk afgesloten omdat het er te druk is, laat de gemeente weten op Twitter . De gemeente laat alleen mensen die al in het Vondelpark aanwezig waren, het park verlaten. Het was de afgelopen dagen meerdere malen te druk in het Vondelpark. Zondagavond kwamen daar honderden feestvierders samen, en woensdagmiddag verzamelden zich te veel mensen in het park om van het mooie weer te genieten. Daarbij werd geen rekening gehouden met de geldende coronamaatregelen. De gemeente heeft daarom besloten een 'afkoelperiode' in te stellen voor het park, waarmee maatregelen gemoeid gaan die de drukte moeten beperken. Zo waren de zijingangen van het park vanaf donderdag gesloten en is er extra toezicht ingesteld bij de hoofdingangen. \"De driehoek heeft begrip voor Amsterdammers die de buitenruimte opzoeken tijdens dit vroege voorjaar, maar accepteert geen doelbewuste overtreding van de regels met alle risico's voor de volksgezondheid die daarop volgen\", aldus de gemeente. De extra maatregelen hadden donderdagmiddag echter onvoldoende werking om de drukte tegen te gaan, en daarom heeft de gemeente besloten het park tijdelijk te sluiten voor nieuwe bezoekers. 64 Politie treedt op in Vondelpark vanwege grote drukte Politie deelt bekeuringen uit in Nijmeegs park In het Kronenburgpark in Nijmegen zijn donderdag ook veel mensen samengekomen. Niet al de bezoekers houden zich aan de geldende coronamaatregelen, en daarom is de politie aanwezig om bekeuringen uit te delen aan deze mensen. De gemeente laat via sociale media weten dat de tijd van waarschuwen voorbij is. \"En alcohol drinken in het park is altijd verboden\", aldus de gemeente. De afgelopen dagen is het Nijmeegse stadspark regelmatig 'leeg geveegd' omdat het er veel te druk was. Woensdag aan het eind van de middag stuurde de politie naar eigen schatting meer dan achthonderd mensen weg. De politie surveilleert extra in alle stadsparken. In het Kronenburgerpark is een speciale politiepost ingericht. De gemeente constateert donderdagmiddag dat het alweer druk is in dit park en raadt iedereen aan om een ander, rustig plekje op te zoeken."
  },
  {
    "id": 6118585,
    "url": "https://www.nu.nl/coronavirus/6118585",
    "titel": "Politie houdt scheldende vrouwen aan op boulevard van Scheveningen",
    "samenvatting": "Twee vrouwen zijn woensdagavond aangehouden op de boulevard van Scheveningen voor belediging van agenten en handhavers. Het gaat om een vrouw van 19 jaar en een vrouw van 21 jaar.",
    "tekst": "Twee vrouwen zijn woensdagavond aangehouden op de boulevard van Scheveningen voor belediging van agenten en handhavers. Het gaat om een vrouw van 19 jaar en een vrouw van 21 jaar. De vrouwen scholden agenten uit die net een groep jongeren had aangesproken die met motoren over de boulevard reed. \"Omdat het niet toegestaan is om daar met fietsen, brommers, scooters of motoren te rijden, kregen de jongeren een bekeuring\", meldt de politie. \"De twee vrouwen vonden het daarbij nodig om de collega's uit te schelden en te beledigen. Zij werden daarom aangehouden.\" De aanhouding bracht nogal wat ophef met zich mee. \"Omstanders bemoeiden zich met de aanhouding en waren agressief richting de collega's.\" En of dat nog niet genoeg was namen de omstanders ook nog een fiets van de politie en de fiets van een handhaver mee. \"De fietsen zijn later verderop aangetroffen.\" De twee aangehouden vrouwen zijn meegenomen naar het politiebureau en worden daar verhoord."
  },
  {
    "id": 6118584,
    "url": "https://www.nu.nl/coronavirus/6118584",
    "titel": "Verpakte traktaties zijn de norm sinds de coronacrisis",
    "samenvatting": "Om besmetting met het coronavirus in te perken mogen kinderen op de basisschool meestal alleen nog maar verpakte traktaties uitdelen. Zelf cupcakes bakken of fruitspiesjes maken zit er niet meer in, dus bestellen mensen nu meer traktaties online.",
    "tekst": "Om besmetting met het coronavirus in te perken mogen kinderen op de basisschool meestal alleen nog maar verpakte traktaties uitdelen. Zelf cupcakes bakken of fruitspiesjes maken zit er niet meer in, dus bestellen mensen nu meer traktaties online. Voor veel ondernemers staat corona gelijk aan crisis. Maar niet voor Inge Haanen, eigenaresse van traktatieshop.nl. \"De bestellingen van voorverpakte traktaties zijn met 78,2 procent gestegen sinds september\", vertelt ze. \"Hier hebben we op ingespeeld omdat wij doorhadden dat er van veel basisscholen alleen verpakt getrakteerd mag worden.\" Het meest verkochte artikel is de gedraaide regenbooglolly, gevolgd door de eenhoornlolly's en de Poopie Dip, een lolly in de vorm van een drol. Dat kinderen geen zelfgeknutselde traktaties mogen meebrengen, is niet zo'n ramp, zei psycholoog Steven Pont vorig jaar tegen AD tijdens de eerste lockdown. \"Het is een malle tijd. Het wordt pas schadelijk als sommigen wel iets mogen en anderen niet.\" Bovendien: een beetje tegenslag is ook nuttig. \"Dit zijn dingen die gebeuren. Het leven is niet altijd leuk en leren omgaan met tegenslag is een onderdeel van groot worden.\" \u201cToen de scholen voor de tweede keer dicht gingen is het bij ons druk gebleven.\u201d Ingrid Haanen, eigenaar webshop Bestellen werd iets van de tweede lockdown. \"We vonden het bijzonder dat er in de eerste lockdown vrijwel niets besteld werd, ook niet voor thuis trakteren\", zegt Haanen. \"Maar toen de scholen voor de tweede keer dichtgingen is het bij ons druk gebleven.\" De eigenaresse vermoedt dat mensen zo creatief zijn geworden dat ze verschillende manieren bedacht hadden om toch te trakteren, door bijvoorbeeld een drive through of zelf langs de deuren te gaan bij de kinderen. \"We hebben zelfs gehoord dat de juffen tijdens het wisselen van het huiswerk met de kinderen traktaties hebben uitgedeeld vanuit de jarigen. Al met al is gebleken dat trakteren een traditie is die zelfs door corona zich niet klein laat krijgen.\" Ingepakte ontbijtkoek. Ingepakte ontbijtkoek. Foto: Jessica Lauret Toch zelf maken Jessica Lauret is eigenaresse van feestbureau Van Kaat. Zij regelt kinderfeestjes en blogt over alles wat daarmee te maken heeft dus ook traktaties. \"Ik probeer de traktaties zo simpel mogelijk te houden, zo kan iedereen ze maken\", vertelt ze. \"Uren traktaties knutselen, dat is ook niet echt mijn ding.\" Ongezond lekkers is er voorverpakt genoeg te krijgen, maar het hoeft niet altijd snoep, koek of chips te zijn, vindt zij. Hieronder geeft zij tips voor simpele traktaties om zelf te maken Angry Birds Babybel Op de kaasjes van Babybel plak je een paar wiebeloogjes, knip je twee wenkbrauwtjes van bruin papier en de bek van geel papier. Klaar is Kees! Cheez Dippers Deze snacks hebben geen handige vorm, maar er zit wel een sleuf tussen de twee bakjes. \"Met een grote sticker van de HEMA versierde ik de bovenkant van het bakje, daarna wikkelde ik inpaktouw om het bakje heen tussen de sleuf aan de achterkant. Als laatste klemde ik een ijslepeltje tussen het touw, dan kunnen de kinderen \u00e9cht alle smeerkaas uit de bakjes krijgen\", aldus Lauret. Ingepakte ontbijtkoektraktatie \"Ik pakte de ontbijtkoek voor ongeveer twee derde in. Mijn dochter vond het op een chocoladereep lijken. Zakje confetti erbij en je hebt meteen een feestje in de klas\", zegt Lauret. Het enige wat je nodig hebt in inpakpapier. Traktaties met regenboogsnoepjes. Traktaties met regenboogsnoepjes. Foto: Jessica Lauret Rijstwafel met pandaogen Voor deze traktatie is het het makkelijkst om een rijstwafel in een doorzichtig, plastic zakje te hebben. Met een marker kun je er dan ogen op tekenen en met een beetje fantasie zelfs dieren, zoals een panda. \"Als je \u00e9cht niet kunt tekenen, plak er dan een paar wiebelogen op.\" Regenboog-Skittles in een bakje Vul stevige cupcakevormbakjes met een uitdeelzakje snoep. Prik om het af te maken een minisat\u00e9prikker met een regenboog in het bakje. \"Voor een gezondere optie kun je voor een zakje voorverpakt fruit of rozijnen gaan\", tipt Lauret."
  },
  {
    "id": 6118583,
    "url": "https://www.nu.nl/coronavirus/6118583",
    "titel": "Klimpark Alphen aan den Rijn op het matje geroepen: per direct dicht",
    "samenvatting": "Klimpark Alphen aan den Rijn heeft de deuren per direct moeten sluiten. Het klimbos in het Zegerslootgebied dacht ondanks de coronamaatregelen gewoon open te kunnen, maar de regels wijzen anders uit.",
    "tekst": "Klimpark Alphen aan den Rijn heeft de deuren per direct moeten sluiten. Het klimbos in het Zegerslootgebied dacht ondanks de coronamaatregelen gewoon open te kunnen, maar de regels wijzen anders uit. Het populaire park is door de gemeente Alphen op het matje geroepen. Die heeft het klimcentrum laten weten dat zij per direct de deuren moet sluiten. \"Wij hebben geconstateerd dat het park open was en dat mensen konden reserveren. Het klimpark mag op grond van de tijdelijke maatregelen niet geopend zijn\", laat een woordvoerder weten. Een klimpark valt onder de noemer 'buitenluchtlocatie', net als speel- of dierentuinen en wordt niet gezien als een sportaccommodatie. In dat geval had Klimpark Alphen w\u00e9l open mogen blijven. Het klauterbos kondigt stappen aan en laat het niet bij de abrupte sluiting zitten. \"Hier is het laatste woord nog niet over gezegd.\" Het park, pal naast de kinderboerderij aan de Burgemeester Bruins Slotsingel, is sinds de zomer van vorig jaar geopend."
  }
][
  {
    "id": 6118582,
    "url": "https://www.nu.nl/coronavirus/6118582",
    "titel": "Nadal meldt zich met rugblessure af voor ABN AMRO-toernooi in Rotterdam",
    "samenvatting": "Rafael Nadal doet volgende week toch niet mee aan het ABN AMRO World Tennis Tournament. De nummer twee van de wereld heeft zich donderdag vanwege een rugblessure afgemeld voor het ATP-toernooi in Rotterdam.",
    "tekst": "Rafael Nadal doet volgende week toch niet mee aan het ABN AMRO World Tennis Tournament. De nummer twee van de wereld heeft zich donderdag vanwege een rugblessure afgemeld voor het ATP-toernooi in Rotterdam. De 34-jarige Nadal liep zijn blessure een maand geleden op in Australi\u00eb. Hij haalde nog wel de kwartfinales bij de Australian Open, waarin de Griek St\u00e9fanos Tsitsip\u00e1s in vijf sets te sterk was. \"Het is een grote teleurstelling dat ik me moet terugtrekken in Rotterdam\", zegt Nadal. \"Zoals de meeste fans weten, had ik rugklachten in Australi\u00eb, die begonnen in Adelaide en doorgingen in Melbourne. We vonden een tijdelijke oplossing, waardoor ik pijnloos kon spelen in de tweede week van de Australian Open.\" \"Eenmaal terug in Spanje heb ik mijn dokter bezocht en samen met mijn team hebben ze geadviseerd om de komende week niet te spelen. Ik keek er echt naar uit om terug te komen naar Nederland.\" Nadal deed in 2009 voor het laatst mee in Rotterdam. De Spanjaard haalde toen de finale in Ahoy. \"We keken er natuurlijk heel erg naar uit om Rafael in actie te zien, zeker omdat het zijn eerste optreden sinds 2009 zou zijn. We zullen hem de komende week missen\", aldus toernooidirecteur Richard Krajicek. Het ABN AMRO-toernooi begint maandag en duurt tot en met volgende week zondag. Met Daniil Medvedev, Tsitsip\u00e1s, Alexander Zverev en Andrey Rublev doen er nog vier toptienspelers mee. Fotoserie: Laatste 12 winnaars ABN AMRO-toernooi 2009: Andy Murray \u00a9 ANP 2010: Robin S\u00f6derling \u00a9 ANP 2011: Robin S\u00f6derling \u00a9 ANP 2012: Roger Federer \u00a9 ANP 2013: Juan Martin Del Potro \u00a9 ANP 2014: Tomas Berdych \u00a9 ANP 2015: Stan Wawrinka \u00a9 ANP 2016: Martin Klizan \u00a9 ANP 2017: Jo-Wilfried Tsonga \u00a9 ANP 2018: Roger Federer \u00a9 Pro Shots 2019: Ga\u00ebl Monfils \u00a9 ProShots 2020: Ga\u00ebl Monfils \u00a9 ANP"
  },
  {
    "id": 6118580,
    "url": "https://www.nu.nl/coronavirus/6118580",
    "titel": "Hondenoppas van Lady Gaga neergeschoten, twee honden meegenomen",
    "samenvatting": "Ryan Fischer, de oppas van de honden van Lady Gaga, is woensdagavond in Hollywood neergeschoten toen hij met drie van de honden van de zangeres aan het wandelen was. Twee honden zijn door de schutter meegenomen, schrijft TMZ.",
    "tekst": "Ryan Fischer, de oppas van de honden van Lady Gaga, is woensdagavond in Hollywood neergeschoten toen hij met drie van de honden van de zangeres aan het wandelen was. Twee honden zijn door de schutter meegenomen, schrijft TMZ . Fischer paste op de honden van Lady Gaga, omdat ze momenteel in Itali\u00eb is voor de opnames van een film. Hij werd om 22.00 uur 's avonds neergeschoten. Volgens Daily Mail is hij vier keer geraakt en in ernstige toestand naar het ziekenhuis afgevoerd. Ingewijden vertellen aan verschillende media dat de zangeres een half miljoen dollar uitlooft aan de persoon die haar honden terugbrengt. Volgens de autoriteiten zijn er twee honden meegenomen. De derde hond die werd uitgelaten rende weg tijdens het voorval en werd later op straat teruggevonden. Het is nog niet bekend of het om \u00e9\u00e9n dader of twee daders gaat. Het is evenmin duidelijk of de Franse Bulldogs van Lady Gaga het specifieke doelwit waren. Het is een populair hondenras in de Verenigde Staten, waar veel geld voor wordt betaald. Van de dader(s) en honden is nog geen spoor. Lady Gaga met haar hond Koji vorig jaar in mei. (Foto: Instagram Lady Gaga)"
  },
  {
    "id": 6118579,
    "url": "https://www.nu.nl/coronavirus/6118579",
    "titel": "Deze trend uit Itali\u00eb wil je nu proberen",
    "samenvatting": "Heb jij zin in een lekkere pizza of sandwich? Dan is deze nieuwe trend die nu is overgewaaid naar Nederland echt iets voor jou, namelijk de Piadina. Dit platte broodje is afkomstig uit de regio Romagna in Noord-Itali\u00eb.",
    "tekst": "Heb jij zin in een lekkere pizza of sandwich? Dan is deze nieuwe trend die nu is overgewaaid naar Nederland echt iets voor jou, namelijk de Piadina. Dit platte broodje is afkomstig uit de regio Romagna in Noord-Itali\u00eb. In deze regio maken ze het gerecht al super lang. Zo ver bekend sinds 1371. De Piadina staat dan ook niet voor niets op de lijst van 'prodotto agroalimentare tradizionale': de lijst die traditionele, regionale Italiaanse gerechten moet beschermen. Papa John's komt nu met de Papadia die ge\u00efnspireerd is op de Italiaanse Piadina. In Amerika is de Papadia van Papa John's al een regelrechte hit. En nu kan ook jij kennis maken met deze lunch snack. Papadia als lunch snack Papa John\u2019s had eerder al een uitgebreid menu aan pizza's. Nu is het menu verder uitgebreid met de Papadia : een rijkelijk gevulde snack, verkrijgbaar in vijf smaken. De Papadia is gemaakt van hetzelfde deeg als de pizza's van Papa John's, alleen is het uitgerekte deeg nu platter. Je kan het dan ook een flat bread noemen. Een snack die je gemakkelijk meeneemt voor de lunch, of als tussendoortje voor onderweg. Vijf verschillende smaken De Papadia van Papa John's komt in vijf verschillende smaken: BBQ Chicken, Italian Sausage & Pepperoni, Ham & Six Cheese, Philly Cheese Steak en een Veggie variant. Het deeg wordt bereid in de keuken van Papa John's en wordt gevuld met ingredi\u00ebnten zoals kip, mozzarella, Italiaanse worst, Canadees spek of Philly steak. Verse groenten en kruiden maken de Papadia helemaal af. Probeer de Papadia nu zelf De gerechten uit de keuken van Papa John's worden al dertig jaar gemaakt met de grootste toewijding, met gebruik van hoogwaardige en smaakvolle ingredi\u00ebnten. Je kunt de gloednieuwe Papadia nu bestellen via de website. Ook voor alle overige informatie over de gerechten van Papa John\u2019s kan je op de website terecht."
  },
  {
    "id": 6118578,
    "url": "https://www.nu.nl/coronavirus/6118578",
    "titel": "Organisatie raadt af Back to Live-kaarten op Marktplaats te kopen",
    "samenvatting": "De organisatie van de Back to Live-coronatestevenementen raadt mensen af om kaarten op Marktplaats te kopen. Dat laat een woordvoerder van Fieldlab Evenementen donderdag desgevraagd aan NU.nl weten.",
    "tekst": "De organisatie van de Back to Live-coronatestevenementen raadt mensen af om kaarten op Marktplaats te kopen. Dat laat een woordvoerder van Fieldlab Evenementen donderdag desgevraagd aan NU.nl weten. Toegangsbewijzen voor de vier evenementen in de eerste twee weekenden van maart gingen donderdag in de verkoop, maar waren binnen twintig minuten uitverkocht. Bij de twee evenementen in Ziggo Dome (een concert en een dance-event) op 6 en 7 maart worden 1.300 bezoekers verwacht, die worden verdeeld in vijf 'bubbels' van 250 personen en een groep van 50 personen. Op het evenemententerrein van Walibi Holland in Biddinghuizen (waar ook Lowlands en Defqon.1 plaatsvinden) worden een week later twee festivals (een muziek- en een dancefestival) georganiseerd, waarbij vijftienhonderd bezoekers per evenement ontvangen kunnen worden. Zij worden verdeeld in drie groepen van vijfhonderd personen. Meer dan 180.000 personen hadden interesse in de kaarten. De vraag is ook na de verkoop van de toegangsbewijzen gebleven, blijkt uit meerdere advertenties op Marktplaats. Gebruikers lijken bereid te zijn honderden euro's te betalen voor de tickets, maar de organisatie raadt dit ten zeerste af. \"Het heeft geen enkele nut om die kaarten te kopen, want alles staat op naam en men moet met het burgerservicenummer een afspraak maken voor de PCR-test\", zegt de woordvoerder. \"Daarnaast wordt je identiteit bij de entree gecontroleerd.\""
  },
  {
    "id": 6118576,
    "url": "https://www.nu.nl/coronavirus/6118576",
    "titel": "Meerderheid Tweede Kamer vindt dat China genocide op Oeigoeren pleegt",
    "samenvatting": "Een meerderheid van de Tweede Kamer vindt dat China volkerenmoord pleegt op de Oeigoerse moslimminderheid. Een motie hierover op initiatief van D66 en de ChristenUnie kreeg donderdag steun van een ruime meerderheid.",
    "tekst": "Een meerderheid van de Tweede Kamer vindt dat China volkerenmoord pleegt op de Oeigoerse moslimminderheid. Een motie hierover op initiatief van D66 en de ChristenUnie kreeg donderdag steun van een ruime meerderheid. De motie spreekt uit \"dat in China genocide plaatsvindt op de Oeigoerse minderheid\". Een ruime meerderheid van onder meer CDA, SP, GroenLinks, PvdA, DENK en Partij voor de Dieren steunt deze uitspraak. Het kabinet wil nog niet van volkerenmoord spreken, zei minister Stef Blok (Buitenlandse Zaken). Daarvoor is volgens hem een uitspraak van een internationaal hof of een uitspraak van de VN nodig. Er is wel sprake van \"grootschalige mensenrechtenschendingen tegen Oeigoeren\" die in de noordwestelijke regio Xinjiang wonen. Volgens Sjoerd Sjoerdsma (D66) is er wel degelijk sprake van volkerenmoord en moet het kabinet dat benoemen. \"De detentiekampen waar naar schatting meer dan een miljoen Oeigoeren en andere moslimminderheden zitten opgesloten zijn zo groot, dat je ze vanaf de ruimte kunt zien. Dit is de grootste massa-opsluiting van etnische minderheden sinds de Tweede Wereldoorlog. Iedere dag dat dit langer doorgaat is een dag te veel. We kunnen niet wegkijken.\" De VVD steunt de motie niet. \"Het is verschrikkelijk wat er met de Oeigoeren gebeurt, en de VVD vraagt daar stelselmatig aandacht voor, ook in directe contacten met China\", laat buitenlandwoordvoerder Sven Koopmans weten. Hij is wel voor strafmaatregelen. \"Maar genocide betekent uitroeiing van een volk, dat is de allerergste misdaad, en of daar daadwerkelijk sprake van is moet zorgvuldig worden vastgesteld, niet nu snel door de Nederlandse politiek middels een motie.\" De Tweede Kamer heeft het kabinet eerder opgeroepen steun te zoeken voor Europese sancties tegen Chinese personen en bedrijven die betrokken zijn bij mensenrechtenschendingen tegen Oeigoeren. Chinese ambassade noemt genocide 'regelrechte leugen' In een reactie op de aangenomen motie zegt de Chinese ambassade in Den Haag dat de genocide een regelrechte leugen is. \"Met het negeren van feiten en van gezond verstand, heeft de Xinjiang-gerelateerde motie van de Nederlandse Tweede Kamer China opzettelijk besmeurd\", zo schrijft de ambassade. Hiermee bemoeien de Kamerleden zich \"op grove wijze met de binnenlandse aangelegenheden van China\". China veroordeelt dit en verzet zich hier krachtig tegen, zo staat in de verklaring. \"In de afgelopen jaren is de Oeigoerse bevolking in Xinjiang gestaag gegroeid en is de levensstandaard aanzienlijk verbeterd.\" Verder stelt de ambassade dat sommige parlementsleden de kwestie aangrijpen voor politiek gewin. \"Dit toont volledig hun onwetendheid en vooringenomenheid jegens China aan, evenals hun ego\u00efsme en bekrompen geest.\" 180 Wie zijn de Oeigoeren en waarom onderdrukt China hen?"
  },
  {
    "id": 6118573,
    "url": "https://www.nu.nl/coronavirus/6118573",
    "titel": "Forse stijging aantal positieve coronatests (5.048), meer dan gemiddelde (4.487)",
    "samenvatting": "Het RIVM meldt donderdag 5.048 nieuwe positieve coronatests, dat zijn er meer dan het gemiddelde in de afgelopen zeven dagen (4.487). Het is tevens het grootste aantal geregistreerde besmettingen in ruim \u00e9\u00e9n maand tijd. Het totale aantal coronagerelateerde sterfgevallen steeg met 33 naar 15.439.",
    "tekst": "Voor dit nieuws hebben we een melding verstuurd. Blijf ook met meldingen op de hoogte van belangrijk nieuws. Nee, bedankt Ja, graag Het RIVM meldt donderdag 5.048 nieuwe positieve coronatests, dat zijn er meer dan het gemiddelde in de afgelopen zeven dagen (4.487). Het is tevens het grootste aantal geregistreerde besmettingen in ruim \u00e9\u00e9n maand tijd. Het totale aantal coronagerelateerde sterfgevallen steeg met 33 naar 15.439. Deze pati\u00ebnten zijn niet allemaal in de afgelopen 24 uur overleden, omdat er vertraging kan zitten tussen de datum van overlijden en de meldingsdatum. De afgelopen week werden vrijwel iedere dag tussen de vier- en vijfduizend positieve testen gemeld, met uitzondering van dinsdag (3.846). NU.nl kijkt naar het weekgemiddelde, omdat het een beter beeld geeft dan de veelal fluctuerende dagcijfers. De laatste keer dat binnen \u00e9\u00e9n etmaal meer dan vijfduizend positieve coronatesten werden geregistreerd, was ruim \u00e9\u00e9n maand terug (23 januari). Het kabinet heeft dinsdagavond enkele versoepelingen aangekondigd van de coronamaatregelen. De teugels worden vooral gevierd omdat het welzijn van Nederlanders vergroot moet worden, zei demissionair premier Mark Rutte. Daarom wordt bijvoorbeeld het voortgezet onderwijs heropend en mogen vrijwel alle contactberoepen weer aan de slag. Horecaondernemers en sportscholen balen dat hun filialen voorlopig gesloten moeten blijven. De ondernemers hebben acties aangekondigd om meer versoepelingen af te dwingen. Burgemeesters, die volgens het ministerie van Justitie coronaregels moeten handhaven, hebben ondernemers gewaarschuwd voor de geldende coronamaatregelen. Gemiddelden van de afgelopen week Donderdag 25 februari: 4.487 Woensdag 24 februari: 4.425 Dinsdag 23 februari: 4.282 Maandag 22 februari: 4.124 Zondag 21 februari: 3.935 Zaterdag 20 februari: 3.759 Vrijdag 19 februari: 3.699 Aantal positieve coronatests per dag Bron: RIVM \u00a9 LocalFocus"
  },
  {
    "id": 6118571,
    "url": "https://www.nu.nl/coronavirus/6118571",
    "titel": "Man opgepakt die kopers voor ruim 18.000 euro oplichtte via webshops",
    "samenvatting": "De politie heeft een 26-jarige man in Elst opgepakt die wordt verdacht van oplichting via webshops. Hij zou zeker dertig mensen voor in totaal ruim 18.000 euro hebben opgelicht door goederen aan te bieden, maar deze vervolgens nooit te leveren. Ook zou hij ruim 84.000 euro hebben witgewassen, meldt de politie donderdag.",
    "tekst": "De politie heeft een 26-jarige man in Elst opgepakt die wordt verdacht van oplichting via webshops. Hij zou zeker dertig mensen voor in totaal ruim 18.000 euro hebben opgelicht door goederen aan te bieden, maar deze vervolgens nooit te leveren. Ook zou hij ruim 84.000 euro hebben witgewassen, meldt de politie donderdag. De politie kwam de man op het spoor via een website waarop in het begin van de coronacrisis beschermingsmiddelen zoals mondkapjes en desinfectiegel werden aangeboden. Dergelijke spullen waren op dat moment moeilijk verkrijgbaar. De politie kreeg meldingen uit binnen- en buitenland van klanten die besteld hadden, maar niets geleverd kregen. Het rechercheteam vond eerst een man uit Arnhem en een vrouw uit Rheden. Op hun rekeningen werd het geld voor de bestellingen gestort. Deze twee katvangers zijn ondertussen weer op vrije voeten, maar blijven wel verdachte volgens de politie. Via de katvangers kwam de politie terecht bij de bitcoinwallet van de man uit Elst, die geldt als hoofdverdachte. Er loopt nog een onderzoek naar andere verdachte geldstromen op de bitcoinrekening. De webshops zijn offline gehaald. De politie sluit meer aangiftes niet uit, omdat er waarschijnlijk nog meer mensen zijn opgelicht."
  },
  {
    "id": 6118568,
    "url": "https://www.nu.nl/coronavirus/6118568",
    "titel": "Een depressie: wat doet het met je?",
    "samenvatting": "Onderzoek van EenVandaag onder ruim 25.000 Opiniepanel-leden laat zien dat zestig procent door de coronacrisis in toenemende mate last heeft (gehad) van mentale klachten. Deze lopen uiteen van prikkelbaarheid en piekeren tot paniekaanvallen en depressiviteit.",
    "tekst": "Onderzoek van EenVandaag onder ruim 25.000 Opiniepanel-leden laat zien dat zestig procent door de coronacrisis in toenemende mate last heeft (gehad) van mentale klachten. Deze lopen uiteen van prikkelbaarheid en piekeren tot paniekaanvallen en depressiviteit. De coronasituatie stelt mensen langdurig bloot aan stress, waardoor je angstiger of somberder kan worden en sneller in paniek kan raken, constateren psychologen. Dit kan zich uiten in lichamelijke klachten zoals hoofdpijn, maar draagt ook bij aan depressies. Bij een depressie voel je je langdurig somber en verlies je interesse en het plezier in dingen. Vaak zie je overal tegenop en heb je de neiging om minder goed voor jezelf te zorgen. Je gaat bijvoorbeeld minder sporten, minder gezond eten en zoekt minder contact met je vrienden. Benieuwd hoe je mentale gezondheid invloed heeft op je totale gezondheid? Doe de TotaalCheck van Zilveren Kruis en ontdek wat er misschien beter kan en hoe je hier in kleine stapjes aan kunt werken. Kans op een depressie zelf verkleinen Er is een aantal dingen dat je zelf kunt doen om gezond te blijven en het risico op een depressie kleiner te maken. Zoals jezelf mentaal sterker maken en leren omgaan met teleurstelling en pech. Verhoog bijvoorbeeld je mentale veerkracht door afspraken met jezelf na te komen en wees elke dag dankbaar voor wat je w\u00e9l hebt. Deze positieve gedachten zorgen ervoor dat je meer in jezelf gaat geloven. Ook door je dagelijkse routine te blijven volgen bij stress, gezond te eten en regelmatig (buiten) te bewegen kan je de kans op een depressie proberen te verkleinen. Daarnaast is het belangrijk dat je het belang van een sociaal vangnet niet onderschat. Juist wanneer je het wat moeilijker hebt, is het goed om je sociale contacten te onderhouden. Zij zijn jouw vangnet. Blijf praten met je partner of die goede collega. Specialisten zien gelukkig ook dat het steeds normaler wordt om hier open over te zijn. In coronatijden lijkt er in de maatschappij ook meer aandacht te zijn voor mentale gezondheid, wat het voor mensen makkelijker maakt om hierover te praten. Hulp zoeken Heb je langdurig last van depressieve gevoelens? Zoek dan hulp. Online zelfhulp van mirro wordt vergoed door Zilveren Kruis en helpt bijvoorbeeld bij het herkennen, aanpakken en voorkomen van psychische klachten. De online zelfhulp modules kun je zelfstandig en anoniem doorlopen op het moment dat het jou uitkomt. De module 'Somberheid' is bedoeld voor mensen met milde depressieklachten. Wanneer klachten ernstig(er) zijn, kun je ook baat hebben bij de module. Aangeraden wordt om dan altijd met de huisarts te overleggen welke hulp voor jou het meest geschikt is. Alles telt mee voor je (mentale) gezondheid Wat Zilveren Kruis betreft, telt alles mee als het om je gezondheid gaat. Het is een totaalplaatje van hoe je in je vel zit, je omgeving en de mensen om je heen. Bewegen, ontspannen, eten, slapen, plezier in je werk, relaties, maar ook waar je woont. Alles heeft invloed op je gezondheid. Wil je aan een goede mentale en fysieke gezondheid werken? Start met de TotaalCheck van Zilveren Kruis. Je krijgt inzicht in het totaalplaatje van je gezondheid en ontvangt tips om met kleine stapjes je gezondheid te verbeteren."
  },
  {
    "id": 6118566,
    "url": "https://www.nu.nl/coronavirus/6118566",
    "titel": "Burgemeesters waarschuwen horeca en sportscholen dat ze zullen optreden",
    "samenvatting": "Burgemeesters in het Veiligheidsberaad hebben in een verklaring sportscholen en horecagelegenheden gewaarschuwd, nadat de ondernemers acties hadden aangekondigd omdat hun zaken voorlopig gesloten moeten blijven. \"Zolang de huidige maatregelen gelden, worden deze ook gehandhaafd\", aldus het Veiligheidsberaad.",
    "tekst": "Burgemeesters in het Veiligheidsberaad hebben in een verklaring sportscholen en horecagelegenheden gewaarschuwd, nadat de ondernemers acties hadden aangekondigd omdat hun zaken voorlopig gesloten moeten blijven. \"Zolang de huidige maatregelen gelden, worden deze ook gehandhaafd\", aldus het Veiligheidsberaad. Dat wil niet zeggen dat de burgemeesters de acties van ondernemers niet begrijpen. Het Veiligheidsberaad erkent de \"moeilijke situatie\" van ondernemers en stelt dat de eerstvolgende versoepelingen betrekking op buitenruimtes moeten hebben in plaats van op binnenruimtes. \"Dat hebben wij ook aangegeven bij het kabinet. Er is heel veel behoefte aan versoepelingen.\" Een groep van 65 afdelingen van de Koninklijke Horeca Nederland (KHN) riep donderdag ondernemers op hun terrassen volgende week te heropenen. Eet- en drinkgelegenheden moeten vanwege de lockdown gesloten blijven, maar volgens de actiegroep is die regel onzinnig voor buitenruimtes. De welbekende druppel die de emmer deed overlopen, zouden de beelden van overvolle parken van de afgelopen dagen zijn geweest. \"Amper tot geen handhaving maar wel volle parken door het hele land\", zegt initiatiefnemer en horecaondernemer Johan de Vos daarover. De ondernemers benadrukken de basisregels, zoals onderling minstens 1,5 meter afstand houden, te respecteren. De actie komt niet rechtstreeks vanuit KHN, maar de brancheorganisatie heeft wel begrip voor de actie van zijn afdelingen. \"Het is een duidelijk signaal naar Den Haag en dat ondersteunen we volop\", zegt de vereniging in een mededeling. KHN zit donderdag samen met demissionair minister Bas van 't Wout en demissionair staatssecretaris Mona Keijzer (allebei Economische Zaken). Ook een groep sportschoolhouders voert actie. Meer dan 150 clubs zouden zich bij de Vereniging van Exclusieve Sportcentra (VES) hebben aangemeld om zaterdag \"geheel volgens de regels van het RIVM\" in kleine groepjes buiten te sporten. De sportscholen willen daarmee \"een vuist maken\" voor de leden. Burgemeesters vinden dat op korte termijn meer mogelijk moet zijn Op korte termijn zou er meer mogelijk moeten zijn, redeneren de burgemeesters met het oog op de voortgang van het vaccinatieprogramma. Demissionair minister van Volksgezondheid Hugo de Jonge was dinsdag terughoudender. Volgens de bewindsman moeten nog veel meer prikken worden gezet voordat dusdanig veel mensen zijn gevaccineerd dat het risico van het virus beheersbaar blijft. De Jonge verwacht daarom pas in het tweede kwartaal van het jaar grootschalige versoepelingen te kunnen doorvoeren. Het ministerie van Justitie en Veiligheid weigerde donderdag op de voorgenomen openingen in te gaan. Volgens een woordvoerder ligt de handhaving van de maatregelen bij lokale autoriteiten. \"De regels zijn helder.\" Burgemeesters worstelen met wensen van ondernemers Diverse burgemeesters hebben al laten weten actief te zullen handhaven. Zo reageerde burgemeester Eric van Oosterhout van de gemeente Emmen dat hij \"niet kan toestaan dat ondernemers coronaregels aan hun laars lappen\". Van Oosterhout herhaalde ook dat handhavers boetes van 4.000 euro kunnen uitdelen. Hij sprak donderdagochtend met 140 winkeliers die hadden aangekondigd hun filialen te openen uit onvrede met het coronabeleid van het kabinet. Het gesprek zou de ondernemers niet op andere gedachten hebben gebracht. Andere burgemeesters, zoals Paul Depla van Breda en Pieter Broertjes van Hilversum, willen meedenken met ondernemers om te bekijken wat er buiten mogelijk is. \"We kunnen niet aan de gang blijven met verbieden en gebieden. Het terrasseizoen gaat echt binnen een paar weken van start, dat houden we niet tegen.\" Politiebond begrijpt de actie De politiebond heeft begrip voor de plannen. \"Uiteraard gaat de politie handhaven als terrassen op illegale wijze openen, maar we snappen de oproep van Koninklijke Horeca Nederland heel goed\", zegt voorzitter Jan Struijs van de Nederlandse Politiebond donderdag na overleg met een aantal burgemeesters. \"Door het mooie weer is sprake van toenemende drukte in parken en op stranden. Mensen komen bij elkaar, met grote drukte tot gevolg. De horecabedrijven willen de terrassen gereguleerd openen, met inachtneming van de 1,5 meter. Dat verlicht voor de politie de druk op de handhaving\", aldus Struijs. \"Het geeft duidelijkheid. We zien nu een enorme toename van samenscholing, niet alleen in parken maar ook bij illegale feestjes in de duinen. Het is dan beter te reguleren. We vragen de burgemeesters daarnaar te kijken. Dat geeft ons meer lucht.\""
  },
  {
    "id": 6118565,
    "url": "https://www.nu.nl/coronavirus/6118565",
    "titel": "Drie tieners beroven en mishandelen twaalfjarige jongen in Rotterdam",
    "samenvatting": "Een twaalfjarige jongen is woensdagmiddag in Rotterdam-Lombardijen door drie tieners klemgereden, geslagen en beroofd. Het drietal nam de bril en koptelefoon van het slachtoffer mee.",
    "tekst": "Een twaalfjarige jongen is woensdagmiddag in Rotterdam-Lombardijen door drie tieners klemgereden, geslagen en beroofd. Het drietal nam de bril en koptelefoon van het slachtoffer mee. Het incident vond woensdag rond 12.50 uur plaats op de Pascalweg in Rotterdam-Lombardijen, zo meldt de politie donderdag. Het steppende slachtoffer werd door de jongens - zij hadden alle drie een fiets bij zich - klemgereden, waarna het slachtoffer vrijwel meteen een klap in zijn gezicht kreeg. De jongen die de tik uitdeelde, pakte vervolgens de bril en de koptelefoon van het slachtoffer. Laatstgenoemde kreeg daarna nog een duw, waardoor hij in de bosjes belandde. Het slachtoffer belde vervolgens aangeslagen de politie. Die zoekt nog altijd naar de overvallers. Het zou gaan om drie witte jongens tussen de twaalf en veertien jaar oud."
  },
  {
    "id": 6118563,
    "url": "https://www.nu.nl/coronavirus/6118563",
    "titel": "Nieuw album van Nick Cave verschenen",
    "samenvatting": "Donderdag is nieuwe muziek van Nick Cave verschenen. Het nieuwe album van de Australische artiest heet Carnage en telt acht nummers.",
    "tekst": "Donderdag is nieuwe muziek van Nick Cave verschenen. Het nieuwe album van de Australische artiest heet Carnage en telt acht nummers. Cave kondigde het album in januari aan en maakte toen ook de albumtitel bekend. De verschijningsdatum was op dat moment nog niet bekend. Carnage is de opvolger van het album Ghosteen uit 2019. Zijn band Nick Cave and the Bad Seeds zou in april van dit jaar in de Ziggo Dome in Amsterdam spelen, maar het optreden werd vanwege de coronacrisis geannuleerd."
  },
  {
    "id": 6118562,
    "url": "https://www.nu.nl/coronavirus/6118562",
    "titel": "Recordreeks in de winter: zesde zachte dag op rij",
    "samenvatting": "Een temperatuur van 15 graden is donderdag gemeten in De Bilt, waarmee het officieel de zesde zachte dag op rij is. Weerplaza meldt dat dit sinds 1901, het begin van de metingen, nog nooit is voorgekomen.",
    "tekst": "Een temperatuur van 15 graden is donderdag gemeten in De Bilt, waarmee het officieel de zesde zachte dag op rij is. Weerplaza meldt dat dit sinds 1901, het begin van de metingen, nog nooit is voorgekomen. \"Het oude record was slechts een dag oud en werd gisteren gevestigd\", zo zegt het weerbureau. Daarvoor was het record een reeks van drie dagen, dat gebeurde zowel in 2019 als in 1998. Het lijkt onwaarschijnlijk dat we er een zevende dag aan vastplakken. Vrijdag daalt de temperatuur en zal een minimumtemperatuur van 15 graden niet meer gehaald worden in De Bilt. \"Vrijdag kan het op de warmste plaatsen nog wel een graad of 12 worden. In het weekend doet het kwik weer een klein stapje verder terug, maar in de loop van volgende week komt zachte lucht toch weer in de buurt te liggen.\" Eerder deze maand lag er nog sneeuw en ijs. De temperatuurschommeling heeft ervoor gezorgd dat er veel pollen van de zwarte els en de hazelaar in de lucht hangen. Wie hooikoorts heeft, doet er daarom goed aan zich voor te bereiden. Zie ook: Hooikoortsklachten kunnen worden verward met coronasymptomen"
  },
  {
    "id": 6118561,
    "url": "https://www.nu.nl/coronavirus/6118561",
    "titel": "T-Mobile ziet roamingkosten voor Nederlanders in VK na Brexit liefst niet terug",
    "samenvatting": "T-Mobile ziet het liefst dat bellen en mobiel internet in het Verenigd Koninkrijk voor Nederlanders geen extra kosten met zich mee blijft brengen, zegt directeur S\u00f8ren Abildgaard van T-Mobile Nederland donderdag in gesprek met NU.nl. Binnen de Europese Unie is dit zogenoemde roamen gratis, maar dat is in het VK door de Brexit niet langer gegarandeerd.",
    "tekst": "T-Mobile ziet het liefst dat bellen en mobiel internet in het Verenigd Koninkrijk voor Nederlanders geen extra kosten met zich mee blijft brengen, zegt directeur S\u00f8ren Abildgaard van T-Mobile Nederland donderdag in gesprek met NU.nl. Binnen de Europese Unie is dit zogenoemde roamen gratis, maar dat is in het VK door de Brexit niet langer gegarandeerd. Europese regels dwingen providers onderling afspraken te maken over het gebruik van elkaars netwerk als een klant daar in het buitenland gebruik van maakt. T-Mobile ziet echter geen aanleiding om de roamingkosten terug te brengen nu de overgangsperiode van de Brexit op 1 januari afliep . \"Waarom zouden we dat willen?\", zegt Abildgaard. \"Omdat het VK geen lid meer is van de Europese Unie, kunnen de providers daar ons nu in principe vragen wat ze willen\", zegt hij. \"Tenzij de prijzen door het dak gaan en Britse netwerkoperators aan ons opeens tien keer zoveel geld vragen om hun netwerk te gebruiken, zie ik geen reden om het huidige roamingbeleid voor Nederlanders aan te passen.\" Abildgaard voegt daaraan toe dat hij geen indicaties heeft dat Britse providers dat daadwerkelijk van plan zijn. De Britse telecomautoriteit Ofcom schrijft op zijn website dat providers niet van plan zijn roamingkosten op korte termijn terug te brengen, maar waarschuwt dat zij in de toekomst mogelijk anders kunnen besluiten. Kosten keren ook bij andere providers (voorlopig) niet terug Andere grote providers lieten eind 2020 al aan NU.nl weten dat bellen en mobiel internet in het VK ondanks de Brexit (voorlopig) niet opnieuw extra kosten met zich meebrengt. T-Mobile zei destijds het op dat moment nog \"te vroeg\" te vinden om uitspraken te doen over mogelijke terugkeer van roamingkosten als gevolg van de Brexit. Sinds de zomer van 2017 kost bellen, sms'en en mobiel internet in een ander EU-land niet meer dan in Nederland. Providers mogen wel beperkingen opleggen, bijvoorbeeld om te voorkomen dat Nederlanders met een onbeperkte databundel die in het buitenland onevenredig gebruiken."
  },
  {
    "id": 6118560,
    "url": "https://www.nu.nl/coronavirus/6118560",
    "titel": "Wereldwijde handel ligt weer op niveau van voor coronacrisis",
    "samenvatting": "De wereldwijde handel is volledig hersteld van de gevolgen van de coronacrisis en ligt zelfs hoger dan voor de corona-uitbraak. Dat stelt het Centraal Planbureau (CPB) donderdag op basis van zijn Wereldhandelsmonitor.",
    "tekst": "De wereldwijde handel is volledig hersteld van de gevolgen van de coronacrisis en ligt zelfs hoger dan voor de corona-uitbraak. Dat stelt het Centraal Planbureau (CPB) donderdag op basis van zijn Wereldhandelsmonitor. Volgens het CPB nam de wereldhandel in december met 0,6 procent toe vergeleken met november en wordt daarmee het niveau van begin 2020 overtroffen. Het verlies door corona in het eerste half jaar is goedgemaakt met een groei van 1,3 procent over heel 2020. In het vierde kwartaal van 2020 was de groei 4 procent. De groei in december werd met name ondersteund door de uitvoer van geavanceerde economie\u00ebn. Daarbij vallen met name de Verenigde Staten op, met een toename van 3,3 procent, en de invoer van opkomende economie\u00ebn. Opvallend is dat China in december minder heeft ingevoerd en uitgevoerd, wat in lange tijd niet is voorgekomen. De industri\u00eble productie steeg in december met 1,3 procent ten opzichte van november. Daarmee is ook de industri\u00eble productie terug op het niveau van begin 2020, aldus het CPB."
  },
  {
    "id": 6118559,
    "url": "https://www.nu.nl/coronavirus/6118559",
    "titel": "Vakbond FNV roept medewerkers DAF Trucks op tot staking",
    "samenvatting": "Vakbond FNV heeft medewerkers van DAF Trucks in Eindhoven opgeroepen het werk vrijdag en maandag neer te leggen. De stakingen zijn onderdeel van estafettestakingen door het hele land voor een betere cao Metalektro.",
    "tekst": "Vakbond FNV heeft medewerkers van DAF Trucks in Eindhoven opgeroepen het werk vrijdag en maandag neer te leggen. De stakingen zijn onderdeel van estafettestakingen door het hele land voor een betere cao Metalektro. Tot nu toe is volgens de bond in het hele land vijftien dagen gestaakt, bij meer dan dertig bedrijven. Eerder werd al door medewerkers van onder meer DAF en ASML gestaakt. Vakbonden en werkgevers zijn sinds september 2020 in gesprek over een nieuwe cao. Onder die cao vallen ongeveer 160.000 mensen."
  },
  {
    "id": 6118558,
    "url": "https://www.nu.nl/coronavirus/6118558",
    "titel": "Zo eet je je makreel het lekkerst - en graatloos",
    "samenvatting": "Het Visbureau heeft makreel als vis van de maand maart bestempeld. Het is een populaire vis voor op een toastje, in salades en op een broodje. Hoe eet je hem het lekkerst en hoe doe je dat zonder graatjes?",
    "tekst": "Het Visbureau heeft makreel als vis van de maand maart bestempeld. Het is een populaire vis voor op een toastje, in salades en op een broodje. Hoe eet je hem het lekkerst en hoe doe je dat zonder graatjes? Makreel is de ster van de maand maart. Tenminste, dat heeft het Nederlands Visbureau bepaald, in samenwerking met de vissector. Als het aan de sector ligt, eten we deze maand extra veel makreel. Voor wie van graten gruwelt: Bart van Olphen, kookboekenschrijver, seafoodchef en oprichter van het vismerk Fish Tales, weet als geen ander hoe je een makreel moet fileren. \"Als je het goed doet, neem je bijna alle graatjes mee\", vertelt hij. Bij een verse makreelfilet heb je twee manieren om hem te fileren: \"Je snijdt de middenlijn in de lengte ondiep weg; zo neem je alle graatjes mee\", legt Van Olphen uit. \"Je kunt ook een vispincet gebruiken: zet je wijs- en middelvinger in een V-vorm om het graatje heen en verwijder de graat voorzichtig met de pincet. De vingers zorgen ervoor dat het visvlees in tact blijft.\" Bij een gerookte makreelfilet raadt de seafoodchef aan de graten met je vingers te verwijderen voor het beste resultaat. Zie ook: Recept: Zo maak je een tosti met gerookte makreel Betaalbaar, lekker en vers Kookboekenauteur Susan Aretz is groot fan van makreel. \"Het is een van de meest betaalbare vissen, naast lekker en vers vind ik dat \u00e9\u00e9n van de belangrijkste dingen\", vertelt ze. \"Voor mensen die vis heel spannend vinden is het een dankbaar visje om mee te koken. De lekkerste en makkelijkste manier is om hem door de visboer te laten fileren. Bak het visje om en om op de huid met wat citroenrasp, zout en peper.\" Makreel combineert Aretz het liefst met aardappeltjes uit de oven en venkelsalade. Volgens Aretz is het belangrijk dat de makreel gaar is, zo haal je de graat er het makkelijkst uit. De truc om te zien of dat zo is, is door te kijken of de huid tijdens het bakken loslaat. Zo ja, is de vis gaar. Wanneer je makreel onthoofd is, pak je het bovenste gedeelte de ruggengraat. Dit is het dikste stuk. Als hij goed gaar is, trek je dan alle graatjes in \u00e9\u00e9n keer mee. Gebakken makreel met panzanella Gebakken makreel met panzanella Foto: Bart's Fish Tales Gebakken makreelfilet met panzanella Ingredi\u00ebnten \u2981 1 ciabatta van 1 dag (of 2 dagen) oud, in grove stukken \u2981 5 el wittewijnazijn \u2981 4 tomaten, in grove stukken \u2981 1 rode ui, gesnipperd \u2981 handvol verse basilicum, grof gehakt \u2981 4 verse makreelfilets van 100 g, of 8 kleinere, met vel \u2981 olijfolie, extra vierge \u2981 arachideolie, om te bakken \u2981 zout en peper Bereiding Meng de ciabatta met de wittewijnazijn in een kom. Laat minstens vijftien minuten intrekken. Voeg de stukken tomaat, rode ui, het basilicum en wat olijfolie toe. Breng op smaak met zout en peper en meng goed. Dek de kom af met plasticfolie en laat de smaken een uur intrekken. Breng de makreel iets op smaak met zout en peper. Verhit een eetlepel arachideolie in een koekenpan op hoog vuur. Leg de makreel met de huidkant onderop in de pan en zet het vuur na een minuut middelhoog. Als de filets iets gaan krullen, druk dan met een spatel de filets naar de bodem van de pan zonder ze verder te verplaatsen. Draai na twee minuten de filets om en bak ze nog een minuut. Haal de makreel uit de pan. Serveer de panzanella met daarop de makreel let. Druppel er nog wat olijfolie over. Lunchrecept uit Bart's Fish Tales (2009)"
  },
  {
    "id": 6118557,
    "url": "https://www.nu.nl/coronavirus/6118557",
    "titel": "Treinverkeer tussen Alphen aan den Rijn en Gouda hervat",
    "samenvatting": "Een defecte spoorbrug hinderde donderdagmiddag het treinverkeer tussen Alphen aan den Rijn en Gouda. Tot 21.00 uur reden er minder treinen op het traject.",
    "tekst": "Een defecte spoorbrug hinderde donderdagmiddag het treinverkeer tussen Alphen aan den Rijn en Gouda. Tot 21.00 uur reden er minder treinen op het traject. Door de storing reden er geen intercity's tussen Utrecht en Den Haag/Rotterdam. De stroring is rond 21.00 uur verholpen. Het is de tweede dag op rij dat een spoorbrug bij Gouda defect is. Woensdag reden hierdoor tot 22.00 uur minder treinen tussen Utrecht Centraal en Rotterdam en Utrecht Centraal en Den Haag. Of het om dezelfde spoorbrug gaat, is niet bekend."
  },
  {
    "id": 6118556,
    "url": "https://www.nu.nl/coronavirus/6118556",
    "titel": "Leidse horeca wil terrassen openen: 'Laat ons boa spelen op eigen terras'",
    "samenvatting": "De Leidse afdeling van Koninklijke Horeca Nederland heeft besloten dinsdag de terrassen te openen ter ondersteuning van de mogelijke landelijke actie.",
    "tekst": "De Leidse afdeling van Koninklijke Horeca Nederland heeft besloten dinsdag de terrassen te openen ter ondersteuning van de mogelijke landelijke actie. \"We hebben dit weekeind met het mooie weer gezien dat iedereen erop uittrekt. Parken zitten vol, hier aan de Nieuwe Rijn zit het vol, mensen zitten zelfs met hun eigen stoel op mijn terras en ik mag niet open. Dat snap ik niet\", aldus David Zock, vertegenwoordiger van de Leidse afdeling Koninklijke Horeca Nederland. Volgens Zock kan de horeca juist een regulerende functie uitoefenen in het handhaven van de coronaregels. \"Nu moeten de handhavers het doen. Wij hebben van de zomer bewezen dat we prima met inachtneming van de regels open kunnen. Laat ons dan boa spelen op ons eigen terras. Dan kunnen we doen waar we goed in zijn: gastvrijheid.\" Op dit moment wordt nog overlegd met de overheid of er toch niet wat meer mogelijk is voor de horeca. Volgens Zock zullen de Leidse terrassen opengaan als er niks uit het overleg komt."
  },
  {
    "id": 6118552,
    "url": "https://www.nu.nl/coronavirus/6118552",
    "titel": "Jumbo-Visma-talent Vingegaard wint bergit in VAE, Pogacar blijft leider",
    "samenvatting": "Jonas Vingegaard heeft Jumbo-Visma donderdag een fraaie zege geschonken in de koninginnenetappe van de Ronde van de Verenigde Arabische Emiraten. Tadej Pogacar werd tweede en lijkt zo goed als zeker van de eindzege.",
    "tekst": "Jonas Vingegaard heeft Jumbo-Visma donderdag een fraaie zege geschonken in de koninginnenetappe van de Ronde van de Verenigde Arabische Emiraten. Tadej Pogacar werd tweede en lijkt zo goed als zeker van de eindzege. De 170 kilometer lange vijfde etappe finishte op de Jebel Jais, een klim van 20 kilometer met een gemiddeld stijgingspercentage van 5,4. Vingegaard sloot in de slotkilometer aan bij vroege vluchter Alexey Lutsenko, die bijna de hele col solo vooraan had gereden. De Kazach kon niet meer antwoorden op de laatste versnelling van Vingegaard, waardoor de Deen zijn tweede WorldTour-zege boekte. In 2019 won hij de zesde rit in de Ronde van Polen. \"Het ging even rustig en ik dacht: ik probeer het gewoon\", aldus Vingegaard. \"Ik zag Lutsenko nog een laatste inspanning doen, kon hem gelukkig bijhalen en daarna achter me laten. Deze overwinning is heel belangrijk voor me. Ik ben trots. Het is mooi dat ik hier laat zien dat ik me tussen de besten kan handhaven.\" Pogacar sprintte op drie seconden van de winnaar naar de tweede plek. Zijn grootste concurrent Adam Yates eindigde in dezelfde tijd als derde. Wout Poel was op de achtste plaats (+8 seconden) de beste Nederlander. Tour de France-winnaar Pogacar heeft in het klassement een geruststellende voorsprong van 45 seconden op Yates. De eerste WorldTour-koers van het seizoen wordt vrijdag en zaterdag afgesloten met twee vlakke ritten. #UAETour - Stage 5 - Top 10 Avatar Auteur laflammerouge16 Moment van plaatsen 12:29 - 25 februari 2021 Lutsenko lang solo op slotklim Thomas De Gendt greep de laatste bergrit van deze ronde aan om maar weer eens een aanval op te zetten. De Belg kreeg zeven renners met zich mee, maar door het kopwerk van INEOS Grenadiers, de ploeg van Yates, werd de voorsprong van de kopgroep nooit heel groot. De vluchters begonnen met een marge van twee minuten aan de slotklim. Lutsenko probeerde het solo op de Jebel Jais en de renner van Astana hield lang stand. Vincenzo Nibali was op 3 kilometer van de streep de eerste aanvaller in het pelotonnetje, waarna Poels even later bij de Italiaan aansloot. Zij kwamen echter niet weg, mede door kopwerk van Yates zelf. Een goede getimede versnelling van Vingegaard was wel succesvol. De arme Lutsenko viel in de slotmeters zelfs nog net buiten de top tien van de daguitslag. #UAETour - GC after Stage 5 Avatar Auteur laflammerouge16 Moment van plaatsen 12:32 - 25 februari 2021"
  },
  {
    "id": 6118551,
    "url": "https://www.nu.nl/coronavirus/6118551",
    "titel": "Suriname doet het na tien jaar weer zonder omstreden 'feestdag' van Bouterse",
    "samenvatting": "Suriname viert donderdag voor het eerst in tien jaar niet de Dag van de Revolutie. Toenmalig president Desi Bouterse stelde de nationale feestdag in 2011 in om de militaire coup te vieren die hem in 1980 in het zadel hielp.",
    "tekst": "Suriname viert donderdag voor het eerst in tien jaar niet de Dag van de Revolutie. Toenmalig president Desi Bouterse stelde de nationale feestdag in 2011 in om de militaire coup te vieren die hem in 1980 in het zadel hielp. De Surinaamse regering nam het besluit eerder deze maand na overleg met talloze maatschappelijke organisaties. Het leek de nieuwe president Chan Santokhi, die probeert het land te verenigen, niet gepast om zoveel gewicht te hechten aan een moment in de Surinaamse geschiedenis waar zoveel discussie over bestaat. Bouterse en zijn medecoupplegers stuurden in februari 1980 de democratisch gekozen regering van Suriname weg. Hierna kende het land jarenlang een militair bewind, dat onder meer verantwoordelijk was voor de zogenoemde Decembermoorden. De regering van Bouterse, die in 2010 tot president gekozen werd, besloot in 2011 dat 25 februari voortaan gevierd moest worden als de Dag van Bevrijding en Vernieuwing in het land. 227 Hoe Desi Bouterse Suriname in z'n greep hield 'Deze dag vierde principes die niet passen in rechtsstaat' De status van de nationale feestdag kwam echter ter discussie te staan. In Suriname wordt steeds meer gediscussieerd over de betekenis van Bouterse en zijn coup voor het land. Volgens de huidige regering leidde de coup tot sociaal-maatschappelijke en economische ontwrichting van het land en waren er tal van gebeurtenissen die in strijd zijn met de principes die horen bij een rechtsstaat. Het vieren van zo'n dag past niet bij een democratische staat die de fundamentele rechten en vrijheid van de bevolking respecteert, aldus de Surinaamse regering. Zie ook: Desi Bouterse veroordeeld, slotstuk van omstreden militaire carri\u00e8re Bouterse werd na 37 jaar veroordeeld voor Decembermoorden Bouterse werd in 2019 veroordeeld voor zijn rol in het oppakken, martelen en doodschieten van vijftien politieke tegenstanders in december 1982. Het proces duurde bijna dertien jaar. Bouterse stelde als president onder meer een amnestiewet in die ervoor moest zorgen dat hij niet veroordeeld zou kunnen worden. De oud-president verklaarde onlangs dat de tegenstanders werden gedood, omdat zij \"een vijandelijke invasie zouden voorbereiden\". Volgens Bouterse kwam de veroordeling door de krijgsraad tot stand door \"complotten van witte mannen, geheime diensten en Mark Rutte\". Hij had geen bewijs voor deze claim. Zie ook: Veroordeelde Bouterse zegt dat hij Decembermoorden 'niet zag aankomen'"
  },
  {
    "id": 6118549,
    "url": "https://www.nu.nl/coronavirus/6118549",
    "titel": "Nieuw museum over dancecultuur komt in voormalig gebouw club iT",
    "samenvatting": "Het nieuwe museum Our House komt in het voormalig gebouw van club iT in Amsterdam. Het museum voor elektronische muziek opent in augustus de deuren.",
    "tekst": "Het nieuwe museum Our House komt in het voormalig gebouw van club iT in Amsterdam. Het museum voor elektronische muziek opent in augustus de deuren. Club iT was een van de eerste clubs eind jaren tachtig en kreeg internationale bekendheid met extravagante feesten. Bovendien zorgde de club samen met onder andere club Roxy voor een grote doorbraak van housemuziek in Nederland. Sinds 2010 zit de nachtclub AIR Amsterdam in het inmiddels verbouwde pand in de Amstelstraat. Our House brengt een ode aan de nationale en internationale dancecultuur. Dat de locatiekeuze op de voormalige iT is gevallen, is volgens de organisatie geen toeval. \"De iT blijft voor altijd een legendarische en historische plek als het gaat om elektronische muziekcultuur. We zijn erg blij dat we Our House op een locatie met zo'n bijzondere erfenis mogen openen\", aldus Jeroen Jansen, mede-initiatiefnemer van het museum. In het museum staan de oorsprong en de geschiedenis van de dancemuziek en subculturen centraal. Zo kunnen bezoekers onder meer luisteren naar wereldberoemde dj's, die in interactieve installaties vertellen over de afgelopen veertig jaar housemuziek. Naast de licht- en video-installaties ervaart de bezoeker van Our House ook de clubbeleving van de toekomst. Voor een paar van de ruimtes van het museum werkt Our House samen met de eigenaar van het pand AIR Amsterdam. Waar overdag het museum te bewonderen is, veranderen de ruimtes in de avond weer in dansvloeren. Daar is ook Sander Groet, oprichter van de nachtclub, erg blij mee. \"De unieke samenwerking met Our House zorgt ervoor dat de club ook overdag een mooie invulling krijgt.\""
  },
  {
    "id": 6118548,
    "url": "https://www.nu.nl/coronavirus/6118548",
    "titel": "Hoe valt een extra vliegveld te rijmen met de Nederlandse klimaatdoelen?",
    "samenvatting": "Komt Lelystad Airport er nou wel of niet? Als het aan minister Cora van Nieuwenhuizen (Infrastructuur en Waterstaat) ligt wel. Maar oppositie- \u00e9n coalitiepartijen zijn kritisch, dus heeft de Tweede Kamer het vliegveld controversieel verklaard. Dus moet het volgende kabinet beslissen. Dat kabinet staat voor een andere uitdaging: onze CO2-uitstoot grofweg halveren.",
    "tekst": "Komt Lelystad Airport er nou wel of niet? Als het aan minister Cora van Nieuwenhuizen (Infrastructuur en Waterstaat) ligt wel. Maar oppositie- \u00e9n coalitiepartijen zijn kritisch, dus heeft de Tweede Kamer het vliegveld controversieel verklaard. Dus moet het volgende kabinet beslissen. Dat kabinet staat voor een andere uitdaging: onze CO2-uitstoot grofweg halveren. Lelystad Airport in het kort: Eigendom van de Schiphol Group Bedoeld voor vakantievluchten Vliegroutes gaan o.a. laag over de Veluwe Had oorspronkelijk moeten openen in 2019 Het klimaatdoel van Nederland voor 2030 is in de exacte procenten nog niet Volgens mij geldt nog steeds de 49% uit de klimaatwet maar is er druk om dat aan te scherpen. Reply to Peeters, Paul (25/02/2021, 11:27): \"...\" Aangezien die -49% onderdeel was vd EU -40 is het volgens mij een verplichting om bij te dragen aan de EU -55. Maar ik zal kijken of ik het anders kan/moet formuleren. (Van &#8216;staat nog niet vast&#8217; &#8594; &#8216;is nog niet definitief&#8217;) definitief. Als lidstaat zijn we gebonden aan de (verhoogde) doelen van de Europese Unie. En vrijwel alle grote partijen willen zich daar aan houden: VVD, CDA en PvdA zetten in op een 55 procent lagere uitstoot in 2030, en D66 en GroenLinks op 60 procent, ten opzichte van 1990. Het grootste deel van die CO2-reductie moet nog bereikt worden, in de resterende negen jaar. Valt dat wel te combineren met groei van de luchtvaart? Het mondiale vliegverkeer is de afgelopen veertig jaar zeven \u00e0 acht keer zo groot geworden. Vliegverkeer is nu (het effect op bewolking meegewogen) verantwoordelijk voor 3,5 procent van de mondiale opwarming. Maar dat aandeel dreigt snel toe te nemen, juist omdat sectoren als de elektriciteitsvoorziening (duurzaam), wegverkeer (elektrisch) en verwarming (gasvrij) w\u00e9l heldere klimaatplannen hebben. 110 Gaat Lelystad Airport open? Dit zeggen de partijprogramma's Uitstoot luchtvaart bestaat (officieel) niet Toch vormt groei van de internationale luchtvaart geen enkele bedreiging voor de klimaatdoelen van landen. De emissies tellen officieel namelijk niet mee - een uitzonderingspositie die ook de internationale scheepvaart heeft. Reden: het land van aankomst en vertrek is doorgaans verschillend. Je zou zeggen dat daar simpele oplossingen voor bestaan: beide landen 50 procent van de uitstoot toerekenen, of de tankbeurten als uitgangspunt nemen. Maar op VN-niveau verzandt dit al jaren in een moeras van lobbyende landen die geen zin hebben om de prijs te betalen. \"Al sinds 1997 zijn er allerlei opties besproken om emissies van de luchtvaart te verdelen binnen het VN-klimaatverdrag\", vertelt luchtvaartexpert Martin Cames van het Duitse \u00d6ko-Institut aan NU.nl. \"Maar elke optie heeft voor- en nadelen voor verschillende landen, zodat er nog geen politiek akkoord is bereikt. Ik denk niet dat dat in de toekomst op mondiaal niveau zal veranderen.\" De Internationale Burgerluchtvaartorganisatie (ICAO) heeft een alternatief plan: de uitstoot compenseren. Dit heeft als voordeel dat het makkelijker uitvoerbaar is, zegt Cames. \"Maar de ambitie is te laag, er worden te veel uitzonderingen gemaakt en de milieucriteria voor de compensatieprojecten zijn niet streng genoeg.\" Voor Nederland is het gunstig dat onze luchtvaartuitstoot niet meetelt voor internationale klimaatdoelen. Per inwoner is die ongeveer 2,5 keer zo hoog als het Europese gemiddelde, vertelt Paul Peeters, lector duurzame mobiliteit van de Breda University of Applied Sciences. Toch hebben we wel klimaatdoelen voor de luchtvaartsector, voegt hij toe. \"De uitstoot veroorzaakt door vliegverkeer mag in Nederland in 2030 niet hoger zijn dan die in 2005 was. Uitgaande van de verwachtte groei tot 2030, moet de uitstoot de komende negen jaar ongeveer 20 procent omlaag.\" 'Trein ontbreekt nog als oplossing voor luchtvaart' Die ambitie is dus lager dan voor de verdere samenleving. Maar toch is het volgens Peeters de vraag hoe we die zouden moeten halen. \"Met effici\u00ebntiemaatregelen valt weinig te winnen. Zo zijn nieuwere vliegtuigtypes maar weinig zuiniger, en gaan modellen al gauw een halve eeuw mee. Dat gaat echt te langzaam en bereikt ook nooit nul.\" Nederland zet daarom relatief sterk in op alternatieve brandstoffen: daar willen we in 2030 14 procent van bijmengen. Die lijken sterk op kerosine, maar zijn niet gemaakt uit aardolie, maar uit speciaal geteelde biomassa, landbouwresten of - volgens Peeters de toekomst - synthetische brandstoffen: gemaakt van waterstof en CO2. \"Dat is klimaatvriendelijker dan biomassa. Maar er is heel veel (duurzame) elektriciteit voor nodig. Daarvan zou je met de Thalys tien keer op en neer kunnen in plaats van \u00e9\u00e9n retourvlucht Schiphol-Parijs.\" Het zou volgens Peeters dan ook beter zijn als de luchtvaartnota de 'internationale verbindingennota' zou heten: voor verkeer in Europa zijn snelle treinverbindingen de echte klimaatoplossing. En Lelystad Airport dan? Peeters: \"Vooralsnog wordt er vooral gedacht in groei. Volgens de Luchtvaartnota kan de vraag in 2030 naar boven de 600.000 vluchten vanaf Schiphol groeien. Lelystad zou er daarvan 45.000 over kunnen nemen - maar het nut voor de samenleving en de economie van deze extra vluchten wordt overdreven. De luchtvaart cre\u00ebert veel minder banen dan wordt beweerd, en een groot deel van de vluchten is daarvoor niet-essentieel.\" \"Daar komt bij dat bijmenging en effici\u00ebntieverbeteringen mogelijk onvoldoende zijn om de uitstoot terug te brengen naar het niveau van 2005. Dan kun je dus beter een deur openzetten voor minder luchtvaart dan voor meer.\""
  },
  {
    "id": 6118546,
    "url": "https://www.nu.nl/coronavirus/6118546",
    "titel": "Brandweer duikt in Scheveningse haven en redt inzittenden uit auto",
    "samenvatting": "Een auto is donderdagmiddag in het water terechtgekomen langs de Doctor Lelykade in Scheveningen. Een inzittende is na reanimatie met spoed naar het ziekenhuis gebracht.",
    "tekst": "Een auto is donderdagmiddag in het water terechtgekomen langs de Doctor Lelykade in Scheveningen. Een inzittende is na reanimatie met spoed naar het ziekenhuis gebracht. Een brandweerman, in zijn vrije tijd, zag het gebeuren en twijfelde geen moment. Hij dook het water in en kon al snel \u00e9\u00e9n inzittende uit het voertuig halen. De hulpdiensten, waaronder het traumateam en de brandweer, werden ondertussen opgeroepen en snelden naar de straat. De brandweerman die het water in was gedoken heeft er vervolgens voor gezorgd dat de auto uit het water kon worden gehesen door de kleine kraan van de brandweer, die toevallig in de buurt was. Daarna werd het tweede slachtoffer uit de auto gehaald. Deze persoon moest gereanimeerd worden. Voor de reanimatie van het slachtoffer is, in afwachting van de ambulance en het Mobiel Medisch Team, een burgeroproep uitgezonden. Hierbij worden alle mensen die kunnen reanimeren en aangesloten zijn bij de groep opgeroepen om te helpen bij een reanimatie in de buurt. Na de reanimatie op de kade is het slachtoffer onder motorbegeleiding met spoed naar het ziekenhuis gebracht. De andere inzittende lijkt in orde. Hoe het ongeval kon gebeuren, is vooralsnog onduidelijk."
  },
  {
    "id": 6118545,
    "url": "https://www.nu.nl/coronavirus/6118545",
    "titel": "Burgemeester Depla denkt mee over mogelijkheden Bredase horeca",
    "samenvatting": "Burgemeester Paul Depla van Breda gaat de komende dagen met horecaondernemers in zijn gemeente meedenken over wat er buiten mogelijk is.",
    "tekst": "Burgemeester Paul Depla van Breda gaat de komende dagen met horecaondernemers in zijn gemeente meedenken over wat er buiten mogelijk is. Heropenen van de terrassen op 2 maart mag binnen de geldende coronamaatregelen niet, maar er zijn volgens hem best meer mogelijkheden dan nu het geval is. \"We moeten ook in Den Haag voor het voetlicht brengen wat er in de steden gebeurt. We kunnen niet aan de gang blijven met verbieden en gebieden\", aldus de Brabantse burgemeester. Donderdag riepen 65 regionale afdelingen van Koninklijke Horeca Nederland (KHN) horecaondernemers op om dinsdag hun terrassen weer te openen. Initiatiefnemer van de actie Johan de Vos uit Breda besprak de plannen donderdag met de gemeente. \"Terrassen openen kan ik niet toestaan, maar ik snap het probleem\", zegt Depla. \"De parken puilden de afgelopen dagen uit met mensen die zelf eten en drinken meebrachten en de horeca moet de terrassen maar gesloten houden. We kunnen als gemeente ook niet steeds parken blijven leegvegen. Dan kom je als handhavers tegenover de maatschappij te staan.\" Meer afhaalpunten voor eten en drinken Andere burgemeesters, zoals Pieter Broertjes van Hilversum, onderschrijven de mening van Depla. In het Veiligheidsberaad is eerder ook al gepleit voor verruiming van de maatregelen in de buitenlucht. Volgens Depla zouden er meer afhaalpunten kunnen komen voor eten en drinken, zodat de drukte beter wordt gespreid. \"Corona is iets waar we mee moeten leren omgaan en dan kan je het beter gecontroleerd en veilig doen dan ongecontroleerd groepen laten ontstaan. Want het terrasseizoen gaat echt binnen een paar weken van start, dat houden we niet tegen\", aldus de burgemeester van Breda."
  },
  {
    "id": 6118544,
    "url": "https://www.nu.nl/coronavirus/6118544",
    "titel": "Amsterdamse horeca opent terrassen niet op dinsdag",
    "samenvatting": "De Amsterdamse afdeling van Koninklijke Horeca Nederland doet niet mee aan de actie om op 2 maart de terrassen te openen.",
    "tekst": "De Amsterdamse afdeling van Koninklijke Horeca Nederland doet niet mee aan de actie om op 2 maart de terrassen te openen. Maar liefst 65 regionale afdelingen van Koninklijke Horeca Nederland (KHN) roepen hun leden op om hun terrassen te openen. Volgens voorzitter Pim Evers, zit KHN Amsterdam daar niet bij. \"De horeca kan gereguleerd en met inachtneming van de regels haar gasten gewoon ontvangen\", aldus Evers. \"Maar alleen terrassen open is een doekje voor het bloeden en voor ons niet voldoende; naar onze mening is er meer nodig en mogelijk. Ook speelt dat een beperkte groep ondernemers geholpen is met alleen terrassen open.\" Hij denkt niet dat het de bedoeling van de andere afdelingen is om daadwerkelijk klanten te ontvangen. \"Zoals wij hadden vernomen, is de actie erop gericht om alleen terrassen uit te stallen en niet te laten gebruiken door gasten. Dat is in Amsterdam een hele uitdaging om dat in goede banen te leiden.\" \"Uiteraard moeten we weer open en moet je ergens beginnen. Laten we helder zijn; de terrassen kunnen open, maar ook de binnenruimtes kunnen open op een veilige manier. Dat heeft de sector al laten zien en daar zijn geen grote besmettingshaarden bij ontstaan.\""
  },
  {
    "id": 6118541,
    "url": "https://www.nu.nl/coronavirus/6118541",
    "titel": "Nieuwe testritten op tramlijn 61 tussen Utrecht Centraal en IJsselstein",
    "samenvatting": "Een nieuwe serie testritten op het hele traject van tramlijn 61 tussen Utrecht Centraal en IJsselstein-Zuid begint dit weekend, zo meldt vervoersbedrijf U-OV. Vanaf zondag wordt overal gereden volgens de dienstregeling.",
    "tekst": "Een nieuwe serie testritten op het hele traject van tramlijn 61 tussen Utrecht Centraal en IJsselstein-Zuid begint dit weekend, zo meldt vervoersbedrijf U-OV. Vanaf zondag wordt overal gereden volgens de dienstregeling. De trams reden afgelopen weekend voor het eerst overdag over de vernieuwde lijn, maar nu wordt de testreeks uitgebreid. De nieuwe reeks testritten is bedoeld om de vernieuwde tramlijn in de volle breedte en langs het hele traject op de proef te stellen. Daarom maken de trams tussen Utrecht Centraal en IJsselstein-Zuid ritten volgens de volledige dienstregeling, waarbij op het grootste gedeelte van het traject ook reizigers welkom zijn. Het is reizigers nog niet toegestaan om op het deel van de lijn tussen de haltes Stadscentrum en IJsselstein-Zuid mee te reizen. Bij de halte Stadscentrum kunnen reizigers daarom overstappen op de vervangende buslijn 161 richting IJsselstein. Als de testritten goed verlopen en aan de voorwaarden wordt voldaan van de vergunning die is afgegeven, mag de tramlijn officieel in gebruik worden genomen."
  },
  {
    "id": 6118540,
    "url": "https://www.nu.nl/coronavirus/6118540",
    "titel": "Alle vier coronaproefevenementen in maart volledig uitverkocht",
    "samenvatting": "De vier coronaproefevenementen van Fieldlab in de eerste twee weken van maart zijn volledig uitverkocht, meldt de website van de evenementen. Donderdag ging de kaartverkoop voor de twee festivals en de twee evenementen in de Ziggo Dome van start.",
    "tekst": "De vier coronaproefevenementen van Fieldlab in de eerste twee weken van maart zijn volledig uitverkocht, meldt de website van de evenementen. Donderdag ging de kaartverkoop voor de twee festivals en de twee evenementen in de Ziggo Dome van start. Bij de twee evenementen in Ziggo Dome (een concert en een dance-event) op 6 en 7 maart worden 1.300 bezoekers verwacht, die worden verdeeld in vijf 'bubbels' van 250 personen en een groep van 50 personen. Op het evenemententerrein van Walibi Holland in Biddinghuizen (waar ook Lowlands en Defqon.1 plaatsvinden) worden een week later twee festivals (een muziek- en een dancefestival) georganiseerd, waarbij vijftienhonderd bezoekers per evenement ontvangen kunnen worden. Zij worden verdeeld in drie groepen van vijfhonderd personen. In totaal is er dus ruimte voor 5.600 bezoekers. Dat zijn er een stuk minder dan de 180.000 mensen die eerder hebben laten weten ge\u00efnteresseerd te zijn in een van de evenementen."
  },
  {
    "id": 6118537,
    "url": "https://www.nu.nl/coronavirus/6118537",
    "titel": "Utrechtse start-up wint 100.000 euro voor oplossing voedselverspilling",
    "samenvatting": "De Utrechtse start-up Orbisk heeft 100.000 euro gewonnen tijdens de finale van de Postcode Lotteries Green Challenge, een internationale competitie voor groene start-ups.",
    "tekst": "De Utrechtse start-up Orbisk heeft 100.000 euro gewonnen tijdens de finale van de Postcode Lotteries Green Challenge, een internationale competitie voor groene start-ups. Orbisk ontwikkelde de eerste voedselafvalmonitor met AI (kunstmatige intelligentie)-beeldherkenningssoftware, waarmee afval in keukens volledig automatisch wordt geregistreerd. Door datarapportage kan een restaurant inzien waar en wanneer voedsel structureel verloren gaat en met die informatie processen aanpassen en verspilling verminderen. Dit kan leiden tot een afname in voedselafval tot 70 procent. \"De exposure, het prijzengeld en de erkenning dat wij \u00e9\u00e9n van de meest vooruitstrevende duurzame oplossingen zijn geeft ons een enorme boost\", zegt medeoprichter en managing director Olaf van der Veen. \"Voedselverspilling zit overal in de horeca, in restaurants groot en klein. Deze nominatie gaat ons helpen om ons product gemeengoed te maken in de industrie, zodat ieder restaurant aan de slag kan met het terugdringen van haar voedselverspilling.\" De Postcode Loterij organiseerde de competitie dit jaar voor de veertiende keer voor een groenere wereld. Behalve het prijzengeld krijgt de start-up een half jaar ondersteuning en coaching in het verder brengen van hun onderneming."
  },
  {
    "id": 6118536,
    "url": "https://www.nu.nl/coronavirus/6118536",
    "titel": "Hoekstra: NS moet besluit nemen over aantallen treinen",
    "samenvatting": "De NS kan zonder aanvullende steun niet met deze aantallen treinen blijven rijden. Hierover moet het vervoersbedrijf met het ministerie van Infrastructuur besluiten nemen, zegt minister van Financi\u00ebn Wopke Hoekstra donderdag in een reactie op het verzoek om meer staatssteun. Volgens de bewindsman lijkt de dienstregeling \"op termijn financieel gezien niet vol te houden\".",
    "tekst": "De NS kan zonder aanvullende steun niet met deze aantallen treinen blijven rijden. Hierover moet het vervoersbedrijf met het ministerie van Infrastructuur besluiten nemen, zegt minister van Financi\u00ebn Wopke Hoekstra donderdag in een reactie op het verzoek om meer staatssteun. Volgens de bewindsman lijkt de dienstregeling \"op termijn financieel gezien niet vol te houden\". NS boekte afgelopen jaar een verlies van 2,6 miljard euro, het grootste verlies in het 180-jarig bestaan van het spoorbedrijf. Het bedrijf is hard geraakt door de coronacrisis. Fors minder mensen nemen de trein en NS verwacht dat dit het bedrijf nog enkele jaren parten speelt, vooral omdat veel mensen structureel blijven thuiswerken. Vorig jaar was het aantal reizigerskilometers 55 procent kleiner dan gebruikelijk. De daling van het aantal zakelijke kilometers was zelfs nog groter. Om dit jaar de huidige dienstregeling en vanaf 2022 de nieuwe dienstregeling te kunnen rijden, is volgens NS extra steun van de overheid nodig. Het bedrijf ontving tot dusver 2,3 miljard euro aan staatssteun in Nederland en het VK, waar het bedrijf eveneens actief is. Financieel topman Bert Groenewegen zei dat NS voor de komende jaren denkt aan een steunbedrag dat kan oplopen tot maximaal 2 miljard euro, al hangt dat van een aantal factoren af, zoals hoe snel de reizigersaantallen weer oplopen. Hoekstra meldt in gesprek te zijn over extra geld voor het spoorbedrijf, maar \"het is aan de NS om de organisatie op termijn weer financieel gezond te maken\". Over het afbouwen van de dienstregeling moet de vervoerder zelf beslissingen nemen, benadrukt de bewindsman. Wel gebeurt dat in overleg met het ministerie van Infrastructuur. Verder vindt Hoekstra dat NS de broekriem nog wat verder moet aanhalen. Het bedrijf heeft al een bezuinigingsprogramma van 1,4 miljard euro opgestart, waarbij 2.300 arbeidsplaatsen verdwijnen zonder dat er gedwongen ontslagen vallen. De minister denkt dat NS nog meer moet snijden in de uitgaven, maar noemt geen concrete maatregelen. Groenewegen zei donderdag dat de 1,4 miljard euro het maximale is wat het bedrijf kan besparen zonder de dienstregeling te hoeven aanpassen."
  },
  {
    "id": 6118535,
    "url": "https://www.nu.nl/coronavirus/6118535",
    "titel": "Jeangu Macrooy presenteert op 4 maart Nederlandse inzending Songfestival",
    "samenvatting": "Jeangu Macrooy laat op 4 maart voor het eerst de Nederlandse inzending voor het Eurovisie Songfestival van 2021 horen. AVROTROS kondigt aan dat het nummer op die dag om 19.00 uur live in premi\u00e8re gaat.",
    "tekst": "Jeangu Macrooy laat op 4 maart voor het eerst de Nederlandse inzending voor het Eurovisie Songfestival van 2021 horen. AVROTROS kondigt aan dat het nummer op die dag om 19.00 uur live in premi\u00e8re gaat. De premi\u00e8re is op 4 maart te volgen via YouTube, Instagram en Facebook. Hoe het nummer van Macrooy heet, is nog niet bekendgemaakt. De zanger zou Nederland vorig jaar vertegenwoordigen met het nummer Grow , maar het Songfestival werd afgelast vanwege het coronavirus. De deelnemende landen mogen dit jaar dezelfde artiest nogmaals sturen, maar er moet wel een ander lied worden ingezonden. Doordat Nederland in 2019 het Songfestival won met Arcade van Duncan Laurence, vindt het evenement dit jaar in Rotterdam Ahoy plaats. Het organiserende land plaatst zich altijd automatisch voor de finale, waardoor Macrooy niet hoeft op te treden in de halve finale. Onlangs werd bekend dat de organisatie van het Songfestival nog steeds hoopt alle deelnemers in Rotterdam te kunnen ontvangen. Wel moet elk land van tevoren een liveoptreden opnemen dat wordt uitgezonden als de artiest wegens het coronavirus niet op het podium in Ahoy kan staan. Gekochte tickets voor het Songfestival werden onlangs geannuleerd en het betaalde bedrag werd teruggestort, omdat het onwaarschijnlijk lijkt dat in mei volle zalen tijdens de shows mogelijk zijn. Het Eurovisie Songfestival vindt dit jaar plaats op 18, 20 en 22 mei. 39 Jeangu Macrooy kondigt premi\u00e8re Songfestival-inzending aan"
  },
  {
    "id": 6118531,
    "url": "https://www.nu.nl/coronavirus/6118531",
    "titel": "Aantal nieuwe coronabesmettingen Duitsland stijgt opnieuw",
    "samenvatting": "Het aantal nieuwe vastgestelde coronabesmettingen in Duitsland is in het laatste etmaal verder gestegen.",
    "tekst": "Het aantal nieuwe vastgestelde coronabesmettingen in Duitsland is in het laatste etmaal verder gestegen. Het Robert Koch-Insti\u00adtut (RKI), de Duitse tegenhanger van het RIVM, heeft donderdagochtend bijna twaalfduizend nieuwe gevallen gemeld. Het coronavirus is in Duitsland nu bij in totaal 2.414.687 personen vastgesteld. Het offici\u00eble dodental werd donderdag met nog eens 385 sterfgevallen naar boven bijgesteld. Tot dusver zijn bijna 70.000 personen in Duitsland aan COVID-19 overleden."
  },
  {
    "id": 6118530,
    "url": "https://www.nu.nl/coronavirus/6118530",
    "titel": "Jan Terlouw en Sylvana Simons in nieuw seizoen Adieu God?",
    "samenvatting": "Presentator Tijs van den Brink ontvangt vanaf 1 maart onder anderen oud-politicus Jan Terlouw, zanger Jeangu Macrooy en politica Sylvana Simons in Adieu God? waarin hij met ze in gesprek gaat over geloof.",
    "tekst": "Presentator Tijs van den Brink ontvangt vanaf 1 maart onder anderen oud-politicus Jan Terlouw, zanger Jeangu Macrooy en politica Sylvana Simons in Adieu God? waarin hij met ze in gesprek gaat over geloof. In de eerste aflevering komt Terlouw aan de beurt. In zijn jeugd maakte hij kennis met het Oude Testament, maar de voormalig D66-leider begon naar eigen zeggen rond zijn negende al twijfels te krijgen. Ook Igmar Felicia, Iris Hond, Evert ten Napel, Susan Smit en Arnon Grunberg komen in het seizoen voorbij. Adieu God? is vanaf 1 maart te zien bij de EO op NPO2."
  },
  {
    "id": 6118528,
    "url": "https://www.nu.nl/coronavirus/6118528",
    "titel": "Containerreus test zaterdag grotere diepgang op Westerschelde",
    "samenvatting": "Het verschil zal vanaf de oever niet te zien zijn, maar toch breekt het containerschip MSC Regulus zaterdag een record. Voor het eerst zal een schip met een diepgang van meer dan de toegestane 15,56 meter over de Westerschelde naar Antwerpen varen.",
    "tekst": "Het verschil zal vanaf de oever niet te zien zijn, maar toch breekt het containerschip MSC Regulus zaterdag een record. Voor het eerst zal een schip met een diepgang van meer dan de toegestane 15,56 meter over de Westerschelde naar Antwerpen varen. De 366 meter lange Regulus zal 14 centimeter dieper steken. Het is de eerste van een reeks proefvaarten die uiteindelijk moeten leiden tot een verruiming van de maximale diepgang tot 16 meter. De volgende tussenstap is een test met een diepgang van 15,9 meter. Een werkgroep van loodsen begon in 2019 met de voorbereiding van de proef. Een verruiming van de maximale diepgang is vooral van belang voor containerschepen van 350 meter en langer. Volgens de huidige regels mag een schip op de Westerschelde een diepgang van maximaal 15,56 meter hebben. 50 centimeter extra lijkt niet veel, maar een schip kan hierdoor een paar duizend ton - dus honderden containers - meer naar Antwerpen brengen. Als alles naar verwachting verloopt, wordt de Permanente Commissie van Toezicht op de Scheldevaart voorgesteld de maximale diepgang op 16 meter vast te stellen."
  },
  {
    "id": 6118527,
    "url": "https://www.nu.nl/coronavirus/6118527",
    "titel": "Helft bewoners reformatorische verzorgingstehuizen zou zich niet laten vaccineren",
    "samenvatting": "De helft van de bewoners van reformatorische verzorgingstehuizen weigert een coronavaccin op basis van religieuze bezwaren. Dat meldt dagblad Trouw donderdag na een rondgang langs tientallen instellingen voor bewoners met een reformatorische leefstijl.",
    "tekst": "De helft van de bewoners van reformatorische verzorgingstehuizen weigert een coronavaccin op basis van religieuze bezwaren. Dat meldt dagblad Trouw donderdag na een rondgang langs tientallen instellingen voor bewoners met een reformatorische leefstijl. \"Een deel van onze bewoners vertrouwt in de voorzienigheid van de Heere en wil dat vertrouwen niet schaden met de tussenkomst van een vaccin\", stelt een bestuurder van een reformatorisch tehuis in de krant. Veel behoudende protestanten laten hun kinderen ook niet inenten. Het valt wel op dat de vaccinatiegraad met zo'n 50 procent iets hoger ligt dan bij de jaarlijkse griepprik. Op Urk, waar het grootste deel van de bevolking gereformeerd is, kiest een kwart van de oudere bewoners voor een griepprik. In deze plaats ligt de algehele vaccinatiegraad onder 50 procent. Als te veel Nederlanders zich niet laten vaccineren, is de kans groot dat er een infectieziekte uitbreekt. Dit gebeurde bijvoorbeeld in 2013, toen de Biblebelt met een mazelenuitbraak te maken kreeg."
  },
  {
    "id": 6118525,
    "url": "https://www.nu.nl/coronavirus/6118525",
    "titel": "Ziekteverzuim in zorgsector blijft stijgen: 71.000 zieken per dag",
    "samenvatting": "Het ziekteverzuim in de zorgsector is in de maand januari opnieuw gestegen.",
    "tekst": "Het ziekteverzuim in de zorgsector is in de maand januari opnieuw gestegen. Toen waren dagelijks gemiddeld 71.000 werknemers niet inzetbaar, wat meer is dan het gemiddelde verzuim over het hele coronajaar 2020. Vorig jaar bleven gemiddeld 63.000 medewerkers per dag thuis vanwege ziekte, meldt kennisnetwerk op het gebied van verzuim Vernet. Op basis van onderzoek bij circa driehonderd zorginstellingen berekende Vernet het landelijk verzuimpercentage in januari op 7,68 procent. Het verzuim steeg in alle regio's. De regio Noord liet net als een jaar geleden het hoogste verzuim zien. De cijfers zijn nog exclusief werknemers die in thuisquarantaine zaten of wachtten op de uitslag van een coronatest."
  },
  {
    "id": 6118524,
    "url": "https://www.nu.nl/coronavirus/6118524",
    "titel": "Echteld eenmalig interim-trainer bij PEC Zwolle na ontslag Stegeman",
    "samenvatting": "Leeroy Echteld is vrijdagavond tijdens het thuisduel met sc Heerenveen de hoofdcoach van PEC Zwolle. De assistent-trainer is eenmalig de vervanger van de afgelopen weekend ontslagen John Stegeman.",
    "tekst": "Leeroy Echteld is vrijdagavond tijdens het thuisduel met sc Heerenveen de hoofdcoach van PEC Zwolle. De assistent-trainer is eenmalig de vervanger van de afgelopen weekend ontslagen John Stegeman. Echteld, oud-speler van Heerenveen, wordt in de Eredivisie-wedstrijd geassisteerd door Henry van der Vegt en Henk Brugge, meldt PEC donderdag op zijn site . Hoofd jeugdopleiding Brugge is de vervanger van Gert Peter de Gunst, die in thuisquarantaine zit vanwege een coronageval in zijn directe omgeving. PEC heeft nog geen nieuwe hoofdtrainer aangesteld. De nummer dertien van de Eredivisie kiest waarschijnlijk voor oude bekende Art Langeler, maar de vijftigjarige Gelderlander is op dit moment actief bij de KNVB als directeur voetbalontwikkeling en kan volgens de NOS pas vanaf 1 april voor de groep staan. Alfons Groenendijk was in beeld als interim-coach, maar de 56-jarige trainer liet dinsdag na een gesprek met PEC weten niet open te staan voor een rol als tussenpaus. De 52-jarige Echteld werkt sinds afgelopen zomer bij PEC als assistent-trainer en spitsentrainer. De oud-aanvaller was in het verleden werkzaam bij onder meer AZ en Paris Saint-Germain. Bekijk de uitslagen, het programma en de stand van de Eredivisie"
  },
  {
    "id": 6118523,
    "url": "https://www.nu.nl/coronavirus/6118523",
    "titel": "Militairen verdwijnen na zes jaar uit Belgisch straatbeeld",
    "samenvatting": "Zwaarbewapende militairen bewaken sinds de terroristische aanslagen in 2015 metrostations, vliegvelden en andere kwetsbare gebouwen en plaatsen in Belgi\u00eb, maar na zes jaar dragen zij die taak over aan de politie.",
    "tekst": "Zwaarbewapende militairen bewaken sinds de terroristische aanslagen in 2015 metrostations, vliegvelden en andere kwetsbare gebouwen en plaatsen in Belgi\u00eb, maar na zes jaar dragen zij die taak over aan de politie. De militairen hebben het vliegveld van Brussel-Charleroi en de Europese Wijk van Brussel al verlaten, zegt minister Annelies Verlinden (Binnenlandse Zaken) in de krant Le Soir . \"Op 1 april zijn de andere luchthavens, stations en metro's aan de beurt. In juni volgen de ambassades, eveneens in fasen.\" In de Joodse buurt van Antwerpen blijven de militairen het langst aanwezig. Zwaarbewapende soldaten waren sinds de aanslagen op de redactie van het Franse satirische blad Charlie Hebdo in Parijs in 2015 een vertrouwd gezicht op straat. De dreiging was destijds groot en de Belgische politie had de mankracht niet om alle mogelijke doelwitten van terroristen te bewaken. De noodzaak werd nog eens onderstreept door de aanslagen op de Parijse concertzaal Bataclan later dat jaar en die op de luchthaven van Brussel en een metrostation in die stad in 2016. De politie kan de bewaking zelf nu prima aan, verzekert Verlinden. Het leger wilde zich al geruime tijd weer aan zijn eigen werk kunnen wijden."
  },
  {
    "id": 6118522,
    "url": "https://www.nu.nl/coronavirus/6118522",
    "titel": "Rutte, Wilders en Kaag houden spreekbeurt voor Jeugdjournaal-kijkers",
    "samenvatting": "Lijsttrekkers gaan een spreekbeurt houden voor kinderen tijdens een speciale NOS Jeugdjournaal-uitzending over de verkiezingen. Jeugdjournaal-presentator Joris Marseille en verslaggever Milou Stoop ontvangen de politici in de studio.",
    "tekst": "Lijsttrekkers gaan een spreekbeurt houden voor kinderen tijdens een speciale NOS Jeugdjournaal -uitzending over de verkiezingen. Jeugdjournaal -presentator Joris Marseille en verslaggever Milou Stoop ontvangen de politici in de studio. Alleen de zes lijsttrekkers van de partijen met de meeste zetels in de Tweede Kamer komen aan de beurt. Dit zijn Mark Rutte (VVD), Geert Wilders (PVV), Wopke Hoekstra (CDA), Sigrid Kaag (D66), Jesse Klaver (Groen Links) en Lilian Marijnissen (SP). De spreekbeurt wordt gehouden voor een publiek van schoolkinderen en gaat onder meer over hun eigen jeugd en over hun favoriete hobby's. Ook krijgen de politici een kennisquiz, waaruit duidelijk zou worden wat zij weten over de leefwereld van kinderen. De partijen die niet aan bod komen tijdens deze speciale uitzending, krijgen in de aanloop naar de verkiezingen aandacht op de website en app van het NOS Jeugdjournaal . Daarop zullen onder meer korte biografie\u00ebn te lezen zijn en wat de partijen belangrijk vinden voor kinderen. Het NOS Jeugdjournaal: Verkiezingen is zondag 14 maart te zien bij Zapp op NPO3."
  },
  {
    "id": 6118520,
    "url": "https://www.nu.nl/coronavirus/6118520",
    "titel": "PSV-supporters steken vuurwerk af om Olympiacos-spelers te storen",
    "samenvatting": "Supporters van PSV hebben in de nacht van woensdag op donderdag vuurwerk afgestoken nabij het spelershotel van Olympiacos in Eindhoven. Beide ploegen spelen donderdagavond in het Philips Stadion tegen elkaar en PSV-fans besloten om de nachtrust van de spelers te verstoren.",
    "tekst": "Supporters van PSV hebben in de nacht van woensdag op donderdag vuurwerk afgestoken nabij het spelershotel van Olympiacos in Eindhoven. Beide ploegen spelen donderdagavond in het Philips Stadion tegen elkaar en PSV-fans besloten om de nachtrust van de spelers te verstoren. Rond 5.00 uur knalde het flink in Eindhoven, ook andere inwoners werden wakker en vroegen zich af wat er gaande was. De twee ploegen spelen donderdagavond in Eindhoven tegen elkaar in de Europa League. PSV leed vorige week een 4-2 nederlaag in Athene en moet met minimaal twee doelpunten verschil winnen om door te komen in het toernooi. Lukt dat, dan zit de formatie van Roger Schmidt bij de laatste zestien in het Europa League-toernooi."
  },
  {
    "id": 6118518,
    "url": "https://www.nu.nl/coronavirus/6118518",
    "titel": "Datalek bij Woningcorporatie Stadgenoot, 30.000 mensen gewaarschuwd",
    "samenvatting": "De Amsterdamse woningcorporatie Stadgenoot heeft per mail gewaarschuwd voor de gevolgen van een datalek. Er zijn gegevens van ongeveer 30.000 mensen buitgemaakt.",
    "tekst": "De Amsterdamse woningcorporatie Stadgenoot heeft per mail gewaarschuwd voor de gevolgen van een datalek. Er zijn gegevens van ongeveer 30.000 mensen buitgemaakt. \"Het gaat om gegevens als de naam, e-mailadres, telefoonnummer, soms het huidige adres. Het hangt er vanaf wat mensen hebben ingevuld, niet alle velden zijn verplicht\", laat een woordvoerder van van woningcorporatie weten. De woordvoerder benadrukt dat het alleen om gegevens gaat van mensen die zich op deze website hebben geregistreerd en dus niet om alle huurders. \"Het is een site waarop mensen hun interesse kunnen aangeven. Er zijn geen dingen ge\u00fcpload als inkomens of BSN-nummers.\" De fout lag bij de externe hostingpartij, die gehackt was. Inmiddels is het datalek gedicht en is er een melding gedaan bij de Autoriteit Persoonsgegevens. Volgens de woordvoerder heeft de hostingpartij verzekerd dat het lek inmiddels gedicht is en dat mensen zich dus weer op de site kunnen registreren. Alle personen die zich hadden geregistreerd hebben een mail ontvangen. Hen wordt geadviseerd op te letten als ze benaderd worden door partijen die zeggen dat ze Stadgenoot zijn."
  },
  {
    "id": 6118517,
    "url": "https://www.nu.nl/coronavirus/6118517",
    "titel": "Amateurclubs vragen KNVB om routekaart voor volgend seizoen",
    "samenvatting": "De KNVB zou er volgens Ben van Olffen, de voorzitter van de Belangenorganisatie Amateurvoetbalverenigingen (BAV), verstandig aan doen alvast een routekaart voor volgend seizoen te maken.",
    "tekst": "De KNVB zou er volgens Ben van Olffen, de voorzitter van de Belangenorganisatie Amateurvoetbalverenigingen (BAV), verstandig aan doen alvast een routekaart voor volgend seizoen te maken. \"Wie zegt mij dat we op 1 september weer kunnen beginnen? Misschien wordt het wel 1 november. Niemand weet het\", aldus Van Olffen. De KNVB maakte woensdag bekend dat de competities in de hoogste categorie\u00ebn dit seizoen niet meer worden uitgespeeld vanwege het coronavirus. De bond hoopt nog wel te kunnen spelen om de Regio Cup: kleinschalige en regionale toernooien voor amateurverenigingen. \"Het is goed dat de KNVB bij voorbaat al naar alternatieven had gekeken. Het initiatief om straks, als het kan, om een Regio Cup te voetballen is heel goed\", zegt Van Olffen, die zestienhonderd clubs vertegenwoordigt. \"Het is heel belangrijk dat er iets gebeurt bij de clubs. Zo gauw de gezondheidssituatie het toelaat, moeten de mensen weer de gelegenheid krijgen naar hun vereniging te komen.\" Van Olffen begrijpt ook dat de competities zijn stilgelegd. \"Er was geen perspectief. Heel veel spelers mogen nu nog niet eens trainen en we weten niet wanneer dat wel weer mag. Er is geen ruimte meer om nog een half seizoen, want daar praten we over, uit te spelen.\" \"Daarbij zou ook nog eens het risico bestaan dat vanwege het virus toch weer wedstrijden zouden worden afgelast. De KNVB heeft een verstandige beslissing genomen.\" Veel amateurvelden blijven voorlopig nog leeg. Veel amateurvelden blijven voorlopig nog leeg. Foto: Pro Shots 'Gevaar is dat lagere teams stoppen' De grootste zorgen van Van Olffen liggen niet bij de spelers van eerste elftallen. \"Die blijven wel voetballen, maar het gevaar dat spelers uit lagere teams stoppen is veel groter. Die denken nu misschien: tennis kan wel. Of ze gaan op zondag iets heel anders doen met hun gezin.\" \"Het is mooi dat in elk geval spelers onder de 27 jaar weer mogen trainen en onderlinge wedstrijden spelen. Maar vooral bij de kleinere clubs is dat heel lastig te regelen. Simpelweg omdat er te weinig voetballers in die categorie zijn.\" Vooral de clubs uit de kleinere gemeenschappen worden bedreigd in hun voortbestaan als er te veel leden vertrekken. Van Olffen: \"Misschien komen er samenwerkingsverbanden of fusies. Op dit moment is dat niet echt aan de orde, ook al omdat men niet samen kan komen om te overleggen. Maar het zou heel jammer zijn.\" \"Er komt minder competitie en het aantal derby's neemt af. En gaan ouders hun kinderen nog een paar keer in de week naar een club brengen als die 6 kilometer verderop is? Ik vraag het me af. Bovendien hebben deze verenigingen een veel grotere functie dan alleen maar voetballen.\""
  },
  {
    "id": 6118516,
    "url": "https://www.nu.nl/coronavirus/6118516",
    "titel": "Muziek Daft Punk flink meer geluisterd en verkocht na aankondiging breuk",
    "samenvatting": "De muziek van Daft Punk staat weer flink meer in de belangstelling nadat het duo maandag bekendgemaakte te stoppen. De Franse electroformatie werd 500 procent meer dan normaal beluisterd op streamingdiensten, meldt Rolling Stone.",
    "tekst": "De muziek van Daft Punk staat weer flink meer in de belangstelling nadat het duo maandag bekendgemaakte te stoppen. De Franse electroformatie werd 500 procent meer dan normaal beluisterd op streamingdiensten, meldt Rolling Stone . Rolling Stone beroept zich op cijfers van Alpha Data, waarin te zien is dat Daft Punk maandag 500 procent meer gestreamd werd dan op zondag, voordat het einde van het duo bekend werd. De verkoop van hun nummers steeg met 1.335 procent en de albumverkoop steeg met 2.650 procent. Vooral het tweede album van het duo, Discovery uit 2001, werd door luisteraars via streamingdiensten weer veel gevonden. Op deze plaat staan hits als One More Time en Harder, Better, Faster, Stronger . Het populairste Daft Punk-nummer op maandag was echter Get Lucky , de samenwerking met Pharrell Williams uit 2013. Daft Punk, bestaande uit Thomas Bangalter en Guy-Manuel de Homem Christo, maakte maandag via een video op YouTube bekend er na 28 jaar mee te stoppen. De Fransmannen maakten samen vier studioalbums en leverden ook de soundtrack voor de film Tron: Legacy . Ze worden gezien als pioniers van de Franse dance- en electromuziek. Zie ook: Daft Punk stopt: vernieuwend duo dat Franse dancescene op de kaart zette"
  },
  {
    "id": 6118515,
    "url": "https://www.nu.nl/coronavirus/6118515",
    "titel": "Grote operatie aanleg nieuwe Ring Zuid: mogelijk 16 uur lang beton storten",
    "samenvatting": "Voor de aanleg van de nieuwe Ring Zuid in Groningen staat vrijdag een grote operatie op de planning. Er wordt dan maar liefst 2.100 kuub beton, oftewel 2,1 miljoen liter, gestort. Naar verwachting kan het storten wel zestien uur duren.",
    "tekst": "Voor de aanleg van de nieuwe Ring Zuid in Groningen staat vrijdag een grote operatie op de planning. Er wordt dan maar liefst 2.100 kuub beton, oftewel 2,1 miljoen liter, gestort. Naar verwachting kan het storten wel zestien uur duren. Het gaat om beton voor het spoordek dat gebouwd wordt bij appartementencomplex De Frontier aan de Verlengde Meeuwerderweg. Dit is een megaoperatie, zo zegt Aanpak Ring Zuid. Voor het transport van het beton zijn 210 betonwagens nodig. Het gaat om de grootste betonstort tot nu in het project Aanpak Ring Zuid. Het spoordek is het deel van de verdiepte ligging waar in de toekomst de treinen overheen rijden. Die kan niet op de plek van het spoor gebouwd worden, want dan zou het treinverkeer langdurig moeten worden stilgelegd. Daarom is de bouw van het spoordek vlak naast het spoor, in de bouwkuip van de verdiepte ligging. Als het spoordek klaar is, wordt het op zijn plek onder het spoor gereden. Dat gebeurt in mei. Het hele dek weegt dan 6.000 ton. De werkzaamheden gaan vrijdag om 7.00 uur van start en duren naar verwachting zeker tot 23.00 uur. De grote operatie is te volgen via een webcam."
  },
  {
    "id": 6118513,
    "url": "https://www.nu.nl/coronavirus/6118513",
    "titel": "Olympiacos wil ondanks goede uitgangspositie aanvallen tegen PSV",
    "samenvatting": "Olympiacos begint donderdagavond met een uitstekende uitgangspositie aan de uitwedstrijd tegen PSV in de zestiende finales van de Europa League. Toch wil trainer Pedro Martins niet dat zijn ploeg er alleen maar op gericht is om de 4-2-overwinning van vorige week te verdedigen.",
    "tekst": "Olympiacos begint donderdagavond met een uitstekende uitgangspositie aan de uitwedstrijd tegen PSV in de zestiende finales van de Europa League. Toch wil trainer Pedro Martins niet dat zijn ploeg er alleen maar op gericht is om de 4-2-overwinning van vorige week te verdedigen. \"Ik verwacht ongeveer dezelfde wedstrijd als die van vorige week\", zei Martins woensdagavond op zijn persconferentie volgens Griekse media. \"We hebben een klein voordeel, maar we zijn niet naar Eindhoven gekomen om de uitslag van de vorige wedstrijd te verdedigen.\" PSV kwam in de eerste wedstrijd in Griekenland voor rust twee keer terug van een achterstand door doelpunten van Eran Zahavi, maar door defensieve fouten incasseerden de Eindhovenaren in totaal vier doelpunten. Dankzij die twee treffers van Zahavi heeft PSV nog wel zicht op een plek in de achtste finales. Martins benadrukt dan ook dat het belangrijk is voor zijn ploeg om te scoren in het Philips Stadion. \"Het team dat er alles aan doet om geen tegendoelpunt te krijgen, is niet dichter bij het voorkomen van een nederlaag. We komen om een goede wedstrijd te spelen en niet onze identiteit te verliezen\", aldus de Portugees. \"De return zal misschien iets anders verlopen dan de eerste wedstrijd, maar je zal toch wel weer terugzien dat er twee ploegen tegenover elkaar staan met een offensieve speelstijl. Wij zijn naar Nederland gekomen om ons aanvallende voetbal te laten zien.\" De return tussen PSV en Olympiacos in de eerste ronde van de knock-outfase in de Europa League begint donderdag om 21.00 uur. Ajax-Lille OSC gaat om 18.55 uur van start in de Johan Cruijff ArenA. Bekijk het programma en de uitslagen in de Europa League"
  },
  {
    "id": 6118512,
    "url": "https://www.nu.nl/coronavirus/6118512",
    "titel": "Agressieve bestuurder met auto vol wapens trekt pistool bij ruzie op N11",
    "samenvatting": "Een automobilist heeft woensdag bij een verkeersruzie op de N11 tussen Bodegraven en Alphen aan den Rijn een vuurwapen getrokken.",
    "tekst": "Een automobilist heeft woensdag bij een verkeersruzie op de N11 tussen Bodegraven en Alphen aan den Rijn een vuurwapen getrokken. Het conflict vond rond 16.00 uur plaats op de N11. Een automobilist reed volgens de politie erg agressief en toonde \"een op een vuurwapen gelijkend voorwerp aan een andere bestuurder\". Toevallig was een politieagent in zijn vrije tijd hier getuige van. De agressieve bestuurder werd uiteindelijk in de Hooftstraat in Alphen door agenten met getrokken pistool uit zijn auto gehaald en aangehouden. In zijn auto werden diverse wapens aangetroffen. Het voertuig werd in beslag genomen. De politie is op zoek naar getuigen van de verkeersruzie, in het bijzonder de bestuurder van de andere auto. Het zou gaan om een lichtkleurig voertuig."
  },
  {
    "id": 6118511,
    "url": "https://www.nu.nl/coronavirus/6118511",
    "titel": "Man vervolgd voor doorspelen informatie over Bondsdag aan Moskou",
    "samenvatting": "De Duitse autoriteiten vervolgen een man die informatie over het parlementsgebouw zou hebben doorgespeeld naar Rusland. Verdachte Jens F. wordt verdacht van spionage.",
    "tekst": "De Duitse autoriteiten vervolgen een man die informatie over het parlementsgebouw zou hebben doorgespeeld naar Rusland. Verdachte Jens F. wordt verdacht van spionage. De Duitse verdachte had via zijn werk toegang tot plattegronden van de Bondsdag in Berlijn. Hij werkte voor een bedrijf dat daar elektronische apparatuur moest inspecteren. F. zou digitale bestanden met informatie over het gebouw op een gegevensdrager hebben gezet. Die overhandigde hij volgens aanklagers aan een medewerker van de Russische ambassade, die ook actief zou zijn voor militaire inlichtingendienst GRU. Ook in andere Europese landen zijn Russische ambassademedewerkers in verband gebracht met spionage. Nederland wees eind vorig jaar om die reden twee Russische diplomaten uit. Die zouden zich bezig hebben gehouden met spionage in de Nederlandse hightechsector. Rusland besloot vervolgens om ook twee Nederlandse diplomaten weg te sturen. Spanning tussen Duitsland en Rusland vanwege Navalny Het is niet de eerste keer dat Russische inlichtingendiensten in verband zijn gebracht met spionage in de Bondsdag. Dat gebeurde ook al na een cyberaanval in 2015. Hackers kregen toen toegang tot computersystemen van het parlement. Een nieuwe spionagerel kan de relatie tussen Berlijn en Moskou verder onder druk zetten. Duitsland en Rusland liggen al met elkaar overhoop over de arrestatie van de Russische oppositieleider Alexei Navalny. Die onderging vorig jaar een medische behandeling in Berlijn nadat hij in zijn thuisland was vergiftigd met een zenuwgif. De Russische autoriteiten arresteerden Navalny toen hij in januari terugkeerde naar Moskou. Duitsland eiste daarop zijn onmiddellijke vrijlating."
  },
  {
    "id": 6118510,
    "url": "https://www.nu.nl/coronavirus/6118510",
    "titel": "Leidenaren kunnen sleutel van eigen afvalcontainer krijgen",
    "samenvatting": "Inwoners van Leiden kunnen sinds kort een eigen afvalsleutel van hun eigen 'geadopteerde' container krijgen. Met de sleutel kunnen ze zelf klemmende afvalcontainers openmaken. De eerste sleutel is inmiddels uitgedeeld.",
    "tekst": "Inwoners van Leiden kunnen sinds kort een eigen afvalsleutel van hun eigen 'geadopteerde' container krijgen. Met de sleutel kunnen ze zelf klemmende afvalcontainers openmaken. De eerste sleutel is inmiddels uitgedeeld. Maandelijks komen bij de gemeente ruim zevenhonderd meldingen binnen over ondergrondse afvalcontainers die klemmen of omringd zijn door vuilniszakken. Daarom dienden GroenLinks en VVD Leiden een voorstel in dat inwoners in staat moet stellen om klemmende afvalcontainers zelf te verhelpen. De motie is door de gemeenteraad met een ruime meerderheid aangenomen. Vanaf nu kunnen Leidenaren dus een container adopteren \u00e9n een afvalsleutel krijgen. \"Wanneer je een container adopteert, ben jij diegene die in de gaten houdt of al het vuilnis nog in de container past\", legt GroenLinks-raadslid Marleen Schreuder uit. \"En zo nodig ruim je het zwerfafval eromheen op. Daarnaast sein je de gemeente in wanneer er problemen zijn.\" Aanvullend op het adopteren van een container, kunnen mensen nu ook een 'Leidse afvalsleutel' krijgen. Met de sleutel van de container kan direct actie ondernomen worden als een container klemt. Schreuder: \"De containers klemmen regelmatig, doordat iemand er bijvoorbeeld een te volle vuilniszak in heeft gestopt. De gemeente krijgt hier geen automatische melding van. Zij krijgen pas een melding wanneer de bak vol zit.\" Verantwoordelijk voor leefomgeving Met het initiatief hopen GroenLinks en VVD dat de hoeveelheid zwerfafval op straat en het aantal klachten bij de gemeente afneemt. Daarnaast brengt het volgens Schreuder ook andere positieve effecten met zich mee. \"Inwoners krijgen een stukje eigenaarschap over hun woonwijk. Hierdoor ga je je verantwoordelijk voelen voor je leefomgeving. Een schone stad is een veilige stad waar mensen elkaar misschien sneller ontmoeten.\" Remco Stolwijk is secretaris van de vereniging van eigenaren (vve) van zijn flatgebouw en is de eerste Leidenaar met een afvalsleutel op zak. \"Het regende klachten van bewoners bij de vve over klemmende containers. We belden dan de gemeente, maar het duurde vaak twee \u00e0 drie dagen voordat zij het kwamen regelen. Nu ik de afvalsleutel heb, kunnen we het gelijk zelf oplossen. Het werkt echt fantastisch.\""
  },
  {
    "id": 6118509,
    "url": "https://www.nu.nl/coronavirus/6118509",
    "titel": "17-jarige jongen aangehouden op verdenking van mishandelen NOS-beveiliger",
    "samenvatting": "Een zeventienjarige jongen uit Urk is aangehouden op verdenking van mishandeling van de beveiliger van een cameraploeg van de NOS, die daar op 24 januari verslag deed van brandstichting bij de GGD-teststraat.",
    "tekst": "Een zeventienjarige jongen uit Urk is aangehouden op verdenking van mishandeling van de beveiliger van een cameraploeg van de NOS, die daar op 24 januari verslag deed van brandstichting bij de GGD-teststraat. De NOS-beveiliger werd met een bijtende substantie in het gezicht gespoten. Na tips en onderzoek kwam de zeventienjarige verdachte in beeld. Hij is dinsdag aangehouden en na verhoor weer op vrije voeten gesteld, meldt de politie donderdag. Hij blijft verdachte. Vorige week dinsdag werden een zestienjarige jongen uit Emmeloord en een man van twintig jaar uit Urk opgepakt op verdenking van brandstichting in een GGD-teststraat op Urk. Eerder is daarvoor al een 21-jarige man uit Emmeloord aangehouden. De politie kwam de verdachten op het spoor door tips na uitzendingen van Opsporing Verzocht en Bureau Flevoland en eigen recherchewerk. De teststraat ging in vlammen op tijdens rellen vanwege de komst van de avondklok op 23 januari."
  },
  {
    "id": 6118508,
    "url": "https://www.nu.nl/coronavirus/6118508",
    "titel": "Verstappen na eerste meters in RB16B: 'Auto gedraagt zich weer iets anders'",
    "samenvatting": "Max Verstappen genoot woensdag tijdens een filmdag op het circuit van Silverstone van zijn eerste meters in de RB16B. De nieuwe auto van Red Bull Racing heeft veel overeenkomsten met de bolide van vorig seizoen, maar de Nederlander merkte toch wel wat verschillen.",
    "tekst": "Max Verstappen genoot woensdag tijdens een filmdag op het circuit van Silverstone van zijn eerste meters in de RB16B. De nieuwe auto van Red Bull Racing heeft veel overeenkomsten met de bolide van vorig seizoen, maar de Nederlander merkte toch wel wat verschillen. Om kosten te besparen, mogen de Formule 1-teams dit seizoen maar beperkt veranderingen doorvoeren in de auto's. Bij Red Bull is grofweg 60 procent van de onderdelen hetzelfde als bij de auto van vorig jaar, de RB16. Het topteam heeft er daarom ook voor gekozen om de auto RB16B te noemen. \"Maar er zijn natuurlijk wel wat veranderingen ten opzichte van vorig jaar\", aldus Verstappen. \"De grootste verandering zit in de vloer, daar hebben ze er aan de achterkant een flink stuk van afgehaald. Dus deze auto zal zich weer iets anders gedragen.\" De vloer van de RB16B loopt richting de achterwielen wat naar binnen en is ontdaan van alle sleuven en flapjes die er in 2020 nog op zaten. Deze wijziging is ingegeven door veranderingen in het technisch reglement. De FIA wil dat de auto's minder neerwaartse kracht genereren om de banden te ontzien. Verstappen zal pas over twee weken bij de testdagen in Bahrein (12-14 maart) echt merken wat die verandering betekent voor de snelheid van zijn auto. De filmdag, waarop hij 's ochtends eerst in de auto van 2019 reed en pas later in de RB16B, was alleen bedoeld om hem alvast te laten wennen aan de nieuwe bolide na een pauze van ruim twee maanden. Er mocht ook maximaal slechts 100 kilometer worden gereden door Red Bull. \"Het ging nu niet om een goede set-up voor de auto krijgen\", aldus Verstappen. \"Het was echt alleen zaak om een auto te leren begrijpen en me er comfortabel in te voelen. Al het echte werk zal gedaan moeten worden bij de testdagen in Bahrein. Maar het was een heerlijk gevoel om weer in de auto te zitten.\" 192 Dit zijn de veranderingen aan de nieuwe auto van Verstappen P\u00e9rez ziet potentie van nieuwe auto Sergio P\u00e9rez maakte woensdag ook voor het eerst kennis met de RB16B. De nieuwe teamgenoot van Verstappen, die dinsdag al zijn eerste meters maakte in een Red Bull toen hij in de auto van 2019 reed, was positief over zijn eerste indrukken. \"Je kunt de potentie van de auto al zien\", aldus de 31-jarige Mexicaan, die Alexander Albon vervangt. \"Ik merkte dat er op alle snelheden veel grip is. Het voelde geweldig om in de auto te zitten waarin ik dit seizoen zal rijden. Al met al was het best een emotionele dag.\" Red Bull bracht woensdag nog geen foto's of video's naar buiten van de nieuwe auto. Het team wil de RB16B voorlopig nog zoveel mogelijk geheimhouden. Het Formule 1-seizoen gaat op zondag 28 maart van start met een race in Bahrein. Zie ook: Bekijk het winterprogramma en de aangepaste Formule 1-kalender van 2021"
  },
  {
    "id": 6118507,
    "url": "https://www.nu.nl/coronavirus/6118507",
    "titel": "Kamervoorzitter Arib uit zorgen na kritisch rapport over Kamer",
    "samenvatting": "Kamervoorzitter Khadija Arib maakt zich grote zorgen over de snelheid waarmee de laatste tijd \"wetten door de Kamer worden gejast\". Dat zegt ze donderdag in een reactie op het kritische rapport over het functioneren van de Tweede Kamer en problemen bij uitvoeringsorganisaties als UWV en de Belastingdienst.",
    "tekst": "Kamervoorzitter Khadija Arib maakt zich grote zorgen over de snelheid waarmee de laatste tijd \"wetten door de Kamer worden gejast\". Dat zegt ze donderdag in een reactie op het kritische rapport over het functioneren van de Tweede Kamer en problemen bij uitvoeringsorganisaties als UWV en de Belastingdienst. Wetten worden volgens Arib te snel door te kamer \"gejast\", waardoor het parlement zich er niet goed in kan verdiepen. \"De Kamer moet voor zichzelf opkomen. Wetgeven is belangrijk en heeft een grote impact\", aldus Arib. De voorzitter ging in op de rol van haar eigen Kamer in het ontstaan van problemen bij uitvoeringsorganisaties, zoals de Dienst Uitvoering Onderwijs, het Centraal Bureau Rijvaardigheidsbewijzen en de Belastingdienst. Een parlementaire commissie onder leiding van VVD'er Andr\u00e9 Bosman kwam donderdag met een kritisch rapport waarin het stelt dat \"de Kamer haar controlerende taak als het gaat om de uitvoeringsorganisaties niet adequaat invult\". Daardoor komen burgers klem te zitten. Het afgelopen jaar is vooral op het gebied van corona veel beleid in recordtempo opgesteld en door beide Kamers gegaan. Het recentste voorbeeld is de spoedwet waarin de avondklok is vastgelegd. Die is na een uitspraak van de voorzieningenrechter in enkele dagen gemaakt en door beide Kamers behandeld. Arib prees het werk van de commissie, en greep het rapport aan om ook de belangrijke positie van de Tweede Kamer te onderstrepen. \"Ik trek het me aan en zal het ook voortdurend aan de orde stellen\", zegt Arib. Eerder ging ze al in gesprek met premier Mark Rutte over de problemen met de informatievoorziening van het kabinet aan de Tweede Kamer. Nog te vaak worden documenten niet goed genoeg gedeeld met het parlement, of krijgen Kamerleden pas lucht van nieuwe beleidsvoorstellen als ze al naar de media zijn gelekt. Ook dat gaat nog steeds niet altijd goed, zegt de Kamervoorzitter. \"Soms krijgen we midden in de nacht een brief met zestien bijlagen. Ook dat is geen goede informatie.\" 126 Arib: 'Veel wetten worden snel door de Kamer heen gejast'"
  }
][
  {
    "id": 6118505,
    "url": "https://www.nu.nl/coronavirus/6118505",
    "titel": "Huurcommissie heeft bepaald: huurverlaging vanwege lood in drinkwater",
    "samenvatting": "De Huurcommissie heeft bepaald dat vijftien huurders in Amsterdam een forse huurverlaging krijgen omdat ze te veel lood in hun drinkwater hebben. Het gaat om een verlaging van de huur met 60 procent.",
    "tekst": "De Huurcommissie heeft bepaald dat vijftien huurders in Amsterdam een forse huurverlaging krijgen omdat ze te veel lood in hun drinkwater hebben. Het gaat om een verlaging van de huur met 60 procent. Een te hoog loodgehalte in het drinkwater is in het zogenoemde Gebrekenboek van de Huurcommissie aangewezen als gebrek dat de verhuurder moet verhelpen. De huurders moesten het overschrijden van de loodnorm aantonen met een rapport van een erkend laboratorium. Er werden op 10 december zestien Amsterdamse zaken behandeld. De huurders en verhuurders ontvangen deze week de uitspraak. Een van de huurders heeft dus geen gelijk gekregen, maar de rest wel. Vorige maand kregen twee huurders uit de Rivierenbuurt ook 60 procent huurkorting vanwege loden leidingen. Het ging toen om een uitspraak van de rechter."
  },
  {
    "id": 6118504,
    "url": "https://www.nu.nl/coronavirus/6118504",
    "titel": "Gebrek aan toerisme leidt tot minder contant geld in Nederland",
    "samenvatting": "De Nederlandsche Bank (DNB) kreeg in 2020 voor het eerst in zeventien jaar minder bankbiljetten binnen dan ze er uitgaf. DNB verwijst zelf naar het stilgevallen toerisme, de sluiting van de winkels en mogelijk oppotten van contant geld.",
    "tekst": "De Nederlandsche Bank (DNB) kreeg in 2020 voor het eerst in zeventien jaar minder bankbiljetten binnen dan ze er uitgaf. DNB verwijst zelf naar het stilgevallen toerisme, de sluiting van de winkels en mogelijk oppotten van contant geld. Al sinds 2003 is de netto-uitgifte van bankbiljetten door de Nederlandse centrale bank negatief. Dat betekent dus dat er elk jaar meer biljetten binnenkomen dan ze er in circulatie brengt. Maar sinds vorig jaar is dit anders. De ontvangsten gingen omlaag met 25 procent, terwijl de uitgiftes maar 10 procent daalden. De belangrijkste reden daarvoor is de val in het toerisme. Normaal gezien brengen toeristen uit landen waar vaak contant betaald wordt papieren geld mee naar Nederland. Nederlanders die op reis gaan, doen dat veel minder. Door corona zijn er 65 procent minder toeristen ons land binnengekomen en dus ook minder contant geld. In Amsterdam was die daling het sterkst zichtbaar. Maar Nederlanders betaalden sowieso minder contant het afgelopen jaar. Door de sluiting van niet-essenti\u00eble winkels waren veel mensen genoodzaakt om online te shoppen voor bijvoorbeeld nieuwe kleren of een nieuwe zitbank. Daardoor gebeurden er meer online betalingen. Er werd in 2020 37 procent minder geld opgenomen bij een afhaalautomaat dan in 2019. En vanuit winkels werd er 34 procent minder geld afgestort naar de centrale bank. Oppotten om hygi\u00ebnische redenen Als laatste reden verwijst DNB naar het zogenaamde oppotten van geld. Het aantal bankbiljetten in omloop nam in 2020 met 10 procent toe tot 26,5 miljard biljetten. De bank wijst erop dat het vertrouwen van de consument in de financi\u00eble sector niet gedaald is tijdens de pandemie, maar dat sommige mensen geen contant geld wilden gebruiken om hygi\u00ebnische redenen of er niet mee konden betalen omdat winkels sloten of het papieren geld niet accepteerden. DNB verwacht dat de uiteindelijke heropening van de horeca en winkels tot een herleving van het contant geld zal leiden, maar denkt dat de volumes wel lager zullen zijn dan voor de pandemie."
  },
  {
    "id": 6118502,
    "url": "https://www.nu.nl/coronavirus/6118502",
    "titel": "Auto volledig uitgebrand in Utrecht, politie gaat uit van brandstichting",
    "samenvatting": "Een auto is in de nacht van woensdag op donderdag volledig uitgebrand op de P.A. de Genestestraat in Utrecht. De politie gaat uit van brandstichting.",
    "tekst": "Een auto is in de nacht van woensdag op donderdag volledig uitgebrand op de P.A. de Genestestraat in Utrecht. De politie gaat uit van brandstichting. Rond 1.45 uur kwam een melding over de autobrand binnen. De auto is compleet verwoest en ook de ernaast geparkeerde auto raakte zwaar beschadigd. De politie denkt dat de verdachte is weggerend in de richting van de J. Kinderstraat en roept mogelijke getuigen op zich te melden."
  },
  {
    "id": 6118501,
    "url": "https://www.nu.nl/coronavirus/6118501",
    "titel": "Berisping voor Rotterdamse agenten die racistische berichten verstuurden",
    "samenvatting": "Vijf Rotterdamse agenten die in een WhatsApp-groep racistische berichten hebben verstuurd, krijgen een schriftelijke berisping. Politiechef Fred Westerbeke laat donderdag weten dat hij en de betrokken agenten excuses aanbieden voor de uitspraken en \"de pijn en mogelijk het wantrouwen die de woorden veroorzaakten\".",
    "tekst": "Vijf Rotterdamse agenten die in een WhatsApp-groep racistische berichten hebben verstuurd, krijgen een schriftelijke berisping. Politiechef Fred Westerbeke laat donderdag weten dat hij en de betrokken agenten excuses aanbieden voor de uitspraken en \"de pijn en mogelijk het wantrouwen die de woorden veroorzaakten\". In de groep werden mensen met een migratieachtergrond aangeduid met termen als \"kankervolk\", \"kut-Afrikanen\" en \"pauperallochtonen\", zo bleek uit screenshots die NRC in handen kreeg. In de afgelopen maanden is een disciplinair onderzoek uitgevoerd. \"Naast de appberichten die eerder bekend werden, kwam daarbij ook een aantal andere kwetsende, racistische uitspraken naar voren.\" Uit het onderzoek is gebleken dat de agenten hun werk wel vanuit gelijkwaardigheid hebben uitgevoerd. Een van de zes agenten is vertrokken bij de politie, de overige vijf zijn nu schriftelijk berispt naar aanleiding van hun uitlatingen in de WhatsApp-groep. Westerbeke legt aan NRC uit dat hij geen meerwaarde zag in zwaardere sancties. \"Het gaat om zaken die al twee jaar oud zijn. De collega's zijn diep door het stof gegaan, hebben oprecht spijt en bieden excuses aan. En uit het onderzoek bleek dat het goede dienders zijn.\" Uitspraken waren volgens OM niet strafbaar Eerder besloot het Openbaar Ministerie (OM) al om de agenten niet te vervolgen. De uitlatingen waren volgens het OM wel \"laakbaar\", maar niet strafbaar aangezien de chat besloten was. \"De wet schrijft voor dat dergelijke uitspraken alleen strafbaar zijn als die in het openbaar worden gedaan\", aldus het OM."
  },
  {
    "id": 6118499,
    "url": "https://www.nu.nl/coronavirus/6118499",
    "titel": "Vader van Liverpool-doelman Alisson verdronken in Brazili\u00eb",
    "samenvatting": "De vader van Liverpool-doelman Alisson is overleden. Volgens politie in het zuiden van Brazili\u00eb verdronk Jose Becker in een meer nabij zijn vakantiehuis.",
    "tekst": "De vader van Liverpool-doelman Alisson is overleden. Volgens politie in het zuiden van Brazili\u00eb verdronk Jose Becker in een meer nabij zijn vakantiehuis. De politie in het Braziliaanse Lavras do Sul zegt dat de 57-jarige Becker woensdag in de buurt van een dam aan het zwemmen was toen hij verdronk. Er wordt uitgegaan van een noodlottig ongeval. \"Met veel verdriet hebben we het nieuws ontvangen over de dood van Jose Becker, de vader van onze twee voormalige keepers Alisson en Muriel\", schrijft de Braziliaanse club Internacional in een verklaring. Muriel Becker is de oudere broer van Alisson en is eveneens doelman. Hij kwam tussen 2007 en 2017 uit voor Internacional en speelt op dit moment in zijn geboorteland voor Fluminense. De 28-jarige Alisson speelde tussen 2012 en 2016 voor Internacional. De Braziliaan maakte in de zomer van 2016 de overstap naar AS Roma en Liverpool haalde de keeper twee jaar later voor ruim 60 miljoen euro naar Engeland. 'The Reds' vervolgen de competitie zondag met een uitwedstrijd tegen Sheffield United. You\u2019ll Never Walk Alone, @Alissonbecker \u2764\ufe0f Avatar Auteur LFC Moment van plaatsen 13:35 - 25 februari 2021"
  },
  {
    "id": 6118498,
    "url": "https://www.nu.nl/coronavirus/6118498",
    "titel": "Slachtoffer van steekpartij Kruisplein is zestienjarige, dader nog voortvluchtig",
    "samenvatting": "Het slachtoffer dat dinsdagavond op het Kruisplein nabij station Rotterdam Centraal is neergestoken, blijkt een zestienjarige jongen te zijn. De dader is voortvluchtig.",
    "tekst": "Het slachtoffer dat dinsdagavond op het Kruisplein nabij station Rotterdam Centraal is neergestoken, blijkt een zestienjarige jongen te zijn. De dader is voortvluchtig. De politie vermoedt dat voorafgaand aan het steekincident een ruzie is ontstaan tussen jongeren. Voor de deur van een Bram Ladage-snackbar, op de hoek van het Kruisplein en de West-Kruiskade, is de jongen rond 20.25 uur gestoken. Het slachtoffer raakte ernstig gewond en is naar het ziekenhuis overgebracht. Er wordt onderzocht of de ruzie in verband gebracht kan worden met het steekincident. Van de dader ontbreekt nog ieder spoor. Volgens de politie gaat het vermoedelijk om een jongen tussen de zestien en achttien jaar oud. De dader droeg een zwart trainingspak met aan de zijkant witte strepen, zwarte schoenen, een zwart mondkapje en handschoenen. Na het steekincident vluchtte hij in de richting van de Pauluskerk. Na de steekpartij werd een filmende journalist bespuugd door een omstander. Een 48-jarige Rotterdammer is hiervoor aangehouden. De politie onderzoekt het incident."
  },
  {
    "id": 6118497,
    "url": "https://www.nu.nl/coronavirus/6118497",
    "titel": "UWV 'ontmoedigt' zoektocht naar werk in horeca en reiswereld",
    "samenvatting": "De uitbraak van COVID-19 heeft de arbeidsmarkt flink opgeschud en daardoor is het op dit moment voor 54 beroepsgroepen lastig om werk te vinden, stelt het UWV in een donderdag verschenen publicatie. Zo was de kans op het vinden van een baan in de horeca voor de crisis nog groot, maar inmiddels is het tegendeel waar. Hetzelfde geldt voor de reisbranche en in die sector nam het aantal banen ook voor deze crisis al af.",
    "tekst": "De uitbraak van COVID-19 heeft de arbeidsmarkt flink opgeschud en daardoor is het op dit moment voor 54 beroepsgroepen lastig om werk te vinden, stelt het UWV in een donderdag verschenen publicatie . Zo was de kans op het vinden van een baan in de horeca voor de crisis nog groot, maar inmiddels is het tegendeel waar. Hetzelfde geldt voor de reisbranche en in die sector nam het aantal banen ook voor deze crisis al af. Volgens het UWV helpt het werkzoekenden om te weten in welke beroepen er onvoldoende baankansen zijn. Ook omdat de werkloosheid naar verwachting dit jaar flink oploopt als de steunmaatregelen worden afgebouwd. In de ruim vijftig beroepen die het UWV noemt, zijn er verhoudingsgewijs veel werkzoekenden per vacature. \"Als het na een tijdje niet lukt om werk te vinden, is het verstandiger om je horizon te verbreden en tijd en energie te stoppen in kansrijkere functies, want die zijn er nog genoeg\", adviseert het UWV. Behalve de horeca en reisbranche zijn volgens het uitvoeringsinstituut onder andere commerci\u00eble beroepen, zoals in de reclamewereld, werken in sportclubs en de non-fooddetailhandel, minder kansrijk als gevolg van de coronacrisis. In administratieve beroepen neemt het aantal banen al langere tijd af. Dat komt bijvoorbeeld door digitalisering. Maar ook in welzijnswerk zijn de kansen beperkt. \"Er zijn veel sociaal werkers werkloos.\" Hetzelfde geldt voor activiteitenbegeleiders. In die sector is vooral sprake van een mismatch, stelt het UWV. Want er is bijvoorbeeld wel behoefte aan mensen met kennis van bepaalde doelgroepen, zodat zij kunnen doorverwijzen. Ten slotte zijn er ondanks de coronacrisis ook kansrijke beroepen. \"Zoals in de zorg, het onderwijs, in de techniek en bij de overheid.\""
  },
  {
    "id": 6118496,
    "url": "https://www.nu.nl/coronavirus/6118496",
    "titel": "Toename psychische klachten tijdens coronacrisis, vooral bij jongeren",
    "samenvatting": "Het Trimbos-instituut constateert op basis van een peiling onder bijna dertienhonderd volwassenen een toename van het aantal psychische klachten tijdens de coronacrisis. Deelnemers gaven hun leven eind januari gemiddeld een 6,6, tegenover een 7,0 in de maanden daarvoor. De jongste groep deelnemers, van tussen 20 en 35 jaar oud, scoorde het slechtst.",
    "tekst": "Het Trimbos-instituut constateert op basis van een peiling onder bijna dertienhonderd volwassenen een toename van het aantal psychische klachten tijdens de coronacrisis. Deelnemers gaven hun leven eind januari gemiddeld een 6,6, tegenover een 7,0 in de maanden daarvoor. De jongste groep deelnemers, van tussen 20 en 35 jaar oud, scoorde het slechtst. Bijna een kwart van de deelnemers (23,5 procent) liet weten dat hun psychische gezondheid achteruit is gegaan sinds het begin van de coronacrisis. Bij de vorige meting van het Trimbos-instituut in oktober 2020 gold dit nog voor \u00e9\u00e9n op de zes respondenten. Volgens het Trimbos-instituut hebben deelnemers vaker last van slaapproblemen, angst, depressie en eenzaamheid. Vooral de jongste groep respondenten (20-35 jaar) heeft hier last van. Deelnemers vinden perspectief en meer sociaal contact belangrijk met het oog op het doorstaan van de coronacrisis. Kort voor de peildatum werd op 20 januari een aanscherping van de lockdown aangekondigd, mede vanwege de oprukkende Britse variant van het coronavirus. De angst voor het coronavirus is gelijk gebleven, stelt het Trimbos-instituut. Wel waren er in vergelijking met oktober meer stressklachten als gevolg van corona en de maatregelen die van kracht zijn. Een meerderheid (60 procent) zei ook iets positiefs te zien in de coronacrisis, zoals meer saamhorigheid en rust. Praat mee op NUjij Merk jij dat het door de coronacrisis slechter gaat met je psychische gezondheid? Deel je ervaringen op ons reactieplatform NUjij."
  },
  {
    "id": 6118495,
    "url": "https://www.nu.nl/coronavirus/6118495",
    "titel": "Horecaondernemers en sportschoolhouders dreigen met acties",
    "samenvatting": "Een groep van 65 regionale afdelingen van Koninklijke Horeca Nederland (KHN) roept horecaondernemers op volgende week dinsdag de terrassen te openen. Eet- en drinkgelegenheden moeten vanwege de lockdown gesloten blijven, maar volgens de actiegroep is die regel onzinnig voor buitenruimtes. Ondertussen wordt door een brancheorganisatie van sportscholen ook actie gevoerd om weer open te mogen.",
    "tekst": "Een groep van 65 regionale afdelingen van Koninklijke Horeca Nederland (KHN) roept horecaondernemers op volgende week dinsdag de terrassen te openen. Eet- en drinkgelegenheden moeten vanwege de lockdown gesloten blijven, maar volgens de actiegroep is die regel onzinnig voor buitenruimtes. Ondertussen wordt door een brancheorganisatie van sportscholen ook actie gevoerd om weer open te mogen. De horeca is boos omdat winkels wel weer deels open kunnen, maar restaurants en caf\u00e9s niet. Veel horecaondernemers zijn de wanhoop nabij, aangezien zij al maandenlang geen of minder inkomsten hebben. Bovendien vindt KHN dat de overheid onvoldoende met de sector overlegt en slecht communiceert over de maatregelen. \"Zeker na het zien van de beelden van afgelopen weekend en de afgelopen dagen. Amper tot geen handhaving, maar wel volle parken door het hele land\", zegt initiatiefnemer en horecaondernemer Johan de Vos. 64 Politie treedt op in Vondelpark vanwege grote drukte Horeca zag in januari af van acties vanwege besmettingscijfers In januari dreigde een groep horecaondernemers in met name Noord-Brabant de deuren te openen. Maar hier werd toch van afgezien vanwege de hoge besmettingscijfers. Nu het kabinet versoepelingen heeft aangekondigd, vinden de caf\u00e9s dat ze na al die maanden ook weer enige speling verdienen. De horecabazen zeggen dat de grens is bereikt en dat het kabinetsbesluit om de zaken langer dicht te houden niet houdbaar is. Ook stellen de ondernemers dat de coronaregels nauwelijks worden gehandhaafd. 59 Premier Rutte geeft toelichting op de nieuwe maatregelen voor de horeca Burgemeesters willen meedenken over mogelijkheden Burgemeester Paul Depla van Breda gaat de komende dagen met horecaondernemers in zijn gemeente meedenken over wat er buiten mogelijk is. \"We moeten ook in Den Haag voor het voetlicht brengen wat er in de steden gebeurt. We kunnen niet aan de gang blijven met verbieden en gebieden\", aldus de Brabantse burgemeester. Andere burgemeesters, zoals Pieter Broertjes van Hilversum, onderschrijven de mening van Depla. In het Veiligheidsberaad is eerder ook al gepleit voor verruiming van de maatregelen in de buitenlucht. Depla: \"Corona is iets waar we mee moeten leren omgaan en dan kan je het beter gecontroleerd en veilig doen dan ongecontroleerd groepen laten ontstaan. Want het terrasseizoen gaat echt binnen een paar weken van start, dat houden we niet tegen.\" Praat mee op NUjij Ben jij horeca- of sportschoolondernemer, of werkzaam in deze branches? Laat op ons reactieplatform NUjij weten wat jij van deze oproep vindt. Ook sportschoolhouders voeren actie Naast de horecaondernemers is er ook een groep sportschoolhouders die actie voert om weer open te gaan. Bij de Vereniging van Exclusieve Sportcentra (VES) hebben zich inmiddels meer dan 150 clubs aangemeld om zaterdag weer te gaan sporten, zegt voorzitter Han de Hair tegen NU.nl. \"Wij zien onszelf als een deel van de oplossing, niet van het probleem\", zegt hij. \"En daarom gaan we zaterdag geheel volgens de regels van het RIVM sporten. Buiten, in groepjes van twee, met onderling meer dan voldoende afstand, om zo een vuist te maken voor onze leden.\""
  },
  {
    "id": 6118494,
    "url": "https://www.nu.nl/coronavirus/6118494",
    "titel": "Opnieuw kritisch rapport over functioneren Tweede Kamer",
    "samenvatting": "De parlementaire commissie die onderzoek heeft gedaan naar uitvoeringsorganisaties als het UWV en de Belastingdienst, is donderdag in haar rapport kritisch over het functioneren van de Tweede Kamer. De commissie concludeert dat de Kamer te veel bezig is met incidentenpolitiek. Ook stelt de commissie dat \"de Kamer haar controlerende taak als het gaat om de uitvoeringsorganisaties niet adequaat invult\". Het gevolg: burgers komen klem te zitten.",
    "tekst": "De parlementaire commissie die onderzoek heeft gedaan naar uitvoeringsorganisaties als het UWV en de Belastingdienst, is donderdag in haar rapport kritisch over het functioneren van de Tweede Kamer. De commissie concludeert dat de Kamer te veel bezig is met incidentenpolitiek. Ook stelt de commissie dat \"de Kamer haar controlerende taak als het gaat om de uitvoeringsorganisaties niet adequaat invult\". Het gevolg: burgers komen klem te zitten. De commissie, onder leiding van VVD'er Andr\u00e9 Bosman, is vorig jaar maart ingesteld en hield eind 2020 een reeks verhoren. Het parlementaire onderzoek vond gelijktijdig plaats met het onderzoek naar de toeslagenaffaire. Waar die commissie zich alleen richtte op wat er misging bij de Belastingdienst, heeft de commissie-Bosman een veel breder onderzoek gedaan naar de onderliggende problemen bij uitvoeringsorganisaties. Hierbij werd specifiek aandacht besteed aan het Centraal Bureau Rijvaardigheid, het UWV en ook de Belastingdienst. De commissie schetst een ontluisterend beeld van de bestuurscultuur in Nederland, van overwerkte Kamerleden die vooral aan incidentenpolitiek doen en door het gebrek aan volledige informatie het zicht op de onderliggende problemen verliezen, een leemlaag op de departementen waardoor problemen blijven liggen, en ambtenaren die de informatiestroom beheersen en de werkelijkheid mooier voorstellen dan ze is. \"Voor haar controlerende taak krijgt de Tweede Kamer in toenemende mate onvolledige informatie\", concludeert de commissie. Aan de andere kant zijn Kamerleden ook gemakzuchtig: ze zouden te veel leunen op de informatie die de departementen verstrekken. \"Ze verdiepen zich te weinig in de uitvoering en ontwikkelen er geen gevoel voor.\" 1 Commissievoorzitter doet oproep aan Tweede Kamer: 'Praat met de burger' Een op vijf Nederlanders kan niet uit de voeten met wet- en regelgeving Uitvoeringsorganisaties functioneren volgens de commissie \"in het algemeen\" goed, maar de commissie stelt ook vast dat er burgers zijn die \"heel ernstig klem\" komen te zitten. Naar schatting van de commissie kan een op de vijf Nederlanders niet goed uit de voeten met de wet- en regelgeving. Dat het wel eens misgaat heeft veel oorzaken, aldus de commissie. Als belangrijkste oorzaak noemt zij het feit dat de Tweede Kamer, departementen en uitvoeringsorganisaties niet goed samenwerken. Er is sprake van \"weinig onderling vertrouwen\" en \"te weinig interesse in elkaars werkzaamheden\". Beleid wordt niet getoetst op uitvoerbaarheid en problemen \"aan de balie\" komen niet terecht bij de mensen die ze kunnen oplossen. \"Burgers komen daardoor in de knel.\" Zie ook: Dit wil het kabinet: nieuw toeslagensysteem en overheid die niet discrimineert 'Cultuurverandering is niet eenvoudig' De commissie komt in haar rapport met een hele reeks aanbevelingen. Sleutelbegrip - dat we de komende formatie veel zullen horen - is 'de terugkeer van de menselijke maat'. Opvallend is dat ze ervoor pleit dat de Tweede Kamer meer ambtelijke ondersteuning krijgt. Veel Kamerleden zijn bang om de ondersteuning uit te breiden, uit angst om als zakkenvuller weggezet te worden. Ook noemt de commissie de Ombudsman, die al jaren waarschuwt voor de problemen bij de uitvoeringsorganisaties, \"een belangrijke partner\" waarmee de contacten moeten worden ge\u00efntensiveerd. De Kamer moet professionals uit de uitvoeringsorganisaties meer betrekken bij nieuw beleid, wetgeving moet structureel ge\u00ebvalueerd worden, en er moet sneller worden ingegrepen als er signalen zijn dat het misgaat. Maar bovenal pleit de commissie voor een terugkeer van vertrouwen en enige deemoedigheid van Kamerleden als het gaat om problemen die zijn veroorzaakt door wetten die ze zelf hebben aangenomen. \"De Kamer kan het goede voorbeeld geven door te accepteren dat er soms dingen misgaan in de uitvoering. Ze kan ervan leren in plaats van bewindspersonen af te rekenen.\" De commissie realiseert zich dat haar aanbevelingen niet makkelijk te realiseren zijn. \"Een cultuurverandering is niet eenvoudig.\" Zie ook: Hoe een nieuw rapport overheidsinstanties moet helpen 'menselijker' worden"
  },
  {
    "id": 6118493,
    "url": "https://www.nu.nl/coronavirus/6118493",
    "titel": "Prinses Latifa van Dubai vraagt VK om nieuw onderzoek naar ontvoering zus",
    "samenvatting": "De dochter van Mohammed Bin Rashid Al Maktoum, de emir van Dubai, heeft het Verenigd Koninkrijk om een nieuw onderzoek naar de ontvoering van haar oudere zus prinses Shamsa gevraagd, bericht de BBC donderdag. De Britse omroep heeft inzage gehad in de brief van prinses Latifa Bin Mohammed Al Maktoum aan de politie in Cambridgeshire.",
    "tekst": "De dochter van Mohammed Bin Rashid Al Maktoum, de emir van Dubai, heeft het Verenigd Koninkrijk om een nieuw onderzoek naar de ontvoering van haar oudere zus prinses Shamsa gevraagd, bericht de BBC donderdag. De Britse omroep heeft inzage gehad in de brief van prinses Latifa Bin Mohammed Al Maktoum aan de politie in Cambridgeshire. Beiden prinsessen zijn naar verluidt tegen hun zin vanuit het buitenland teruggebracht naar hun thuisland, de Verenigde Arabische Emiraten. Latifa slaakte eerder een noodkreet via uitgelekte videoboodschappen. Ze zei dat ze in opdracht van haar vader werd vastgehouden in een villa en dat ze vreesde voor haar leven. Vrienden van Latifa zouden woensdag ook een handgeschreven brief uit 2019 hebben overhandigd aan de Britse autoriteiten. De prinses vraagt in die tekst om aandacht voor het lot van haar zus. Die is ruim twintig jaar geleden ontvoerd in het Verenigd Koninkrijk. Een Britse rechter van het familiegerechtshof kwam vorig jaar tot de conclusie dat dit was gebeurd in opdracht van haar vader. \"Alles wat ik van jullie vraag, is om alsjeblieft aandacht te schenken aan deze zaak\", schreef prinses Latifa aan de Britse autoriteiten. \"Dan zou ze haar vrijheid kunnen terugkrijgen.\" Prinses Shamsa vluchtte van familielandgoed Prinses Shamsa Bin Mohammed Al Maktoum had een deel van haar jeugd doorgebracht in het Verenigd Koninkrijk. Ze schreef in 1999 teleurgesteld aan een neef dat ze van haar vader niet naar de universiteit mocht. \"Hij vroeg me niet eens wat ik wilde. Hij zei gewoon nee\", schreef de prinses volgens de BBC . Ze vluchtte een jaar later weg van het landgoed van haar familie in het Engelse Surrey. De vlucht van Shamsa duurde niet lang: een team van haar vader vond haar in 2000 in Cambridge. Ze zou daarna met een helikopter naar Frankrijk zijn gevlogen en vervolgens met een priv\u00e9jet naar Dubai zijn gebracht. Latifa schrijft dat haar zus daar acht jaar zat opgesloten en daarna werd gedrogeerd met pillen. \"Daardoor was ze net een zombie.\" De Britse politie stelde destijds ook al een onderzoek in, maar dat liep op niets uit. Een rechercheur mocht Shamsa telefonisch spreken, maar kreeg daarna geen toestemming om naar Dubai te gaan voor vervolgonderzoek. Na de uitspraak van de familierechter wordt het strafrechtelijk onderzoek weer tegen het licht gehouden."
  },
  {
    "id": 6118488,
    "url": "https://www.nu.nl/coronavirus/6118488",
    "titel": "Rotterdammer aangehouden voor steekpartij in huiselijke kring",
    "samenvatting": "Een 23-jarige Rotterdammer is woensdagavond in een woning aan de Wolphaertsbocht aangehouden voor betrokkenheid bij een steekpartij. Het gaat om een ruzie in huiselijke kring.",
    "tekst": "Een 23-jarige Rotterdammer is woensdagavond in een woning aan de Wolphaertsbocht aangehouden voor betrokkenheid bij een steekpartij. Het gaat om een ruzie in huiselijke kring. De melding kwam woensdagavond iets voor 19.00 uur binnen. \"Er is een ruzie ontstaan tussen twee familieleden en daarbij is een mes getrokken\", zo laat een woordvoerder van de politie weten. Een ambulance kwam ter plaatse om het gewonde slachtoffer te behandelen. Hoe hij of zij eraan toe is, is niet bekendgemaakt."
  },
  {
    "id": 6118485,
    "url": "https://www.nu.nl/coronavirus/6118485",
    "titel": "Gewonde bij vechtpartij in Utrechts Julianapark",
    "samenvatting": "Een vechtpartij in het Utrechtse Julianapark heeft donderdagavond tot onrust bij ooggetuigen geleid. Een persoon die gewond raakte werd aangezien voor een dode, maar werd in werkelijkheid warm gehouden onder een reddingsdeken.",
    "tekst": "Een vechtpartij in het Utrechtse Julianapark heeft donderdagavond tot onrust bij ooggetuigen geleid. Een persoon die gewond raakte werd aangezien voor een dode, maar werd in werkelijkheid warm gehouden onder een reddingsdeken. Rond 20.00 uur kreeg de politie een melding over de vechtpartij, waarbij volgens een woordvoerder een klein groepje mensen betrokken was. Daarbij werd een persoon neergeslagen. Omdat hij al enige tijd op de koude grond lag, werd hij met warmtefolie afgedekt in afwachting van een ambulance. Over de aanleiding tot de vechtpartij kon de politie nog niets zeggen."
  },
  {
    "id": 6118484,
    "url": "https://www.nu.nl/coronavirus/6118484",
    "titel": "Tram 5 ontspoord na botsing op Marnixstraat in Amsterdam",
    "samenvatting": "Tram 5 is donderdagochtend in botsing gekomen met een bouwbak op de Marnixstraat in Amsterdam. De tram is daardoor ontspoord.",
    "tekst": "Tram 5 is donderdagochtend in botsing gekomen met een bouwbak op de Marnixstraat in Amsterdam. De tram is daardoor ontspoord. De botsing vond rond 7.00 uur plaats. Volgens een woordvoerder van het GVB is er niemand gewond geraakt. Wel is het tramverkeer ontregeld. Tram 2, 5, 7, 12 en 19 rijden om. Het is nog niet bekend wanneer de trams weer de normale route kunnen rijden. \"We hopen dat het zo snel mogelijk wordt opgelost. Het is altijd een technische klus\", zegt de woordvoerder."
  },
  {
    "id": 6118483,
    "url": "https://www.nu.nl/coronavirus/6118483",
    "titel": "Satellietinternet van SpaceX in tweede helft van 2021 beschikbaar in Nederland",
    "samenvatting": "Het satellietinternet van ruimtevaartbedrijf SpaceX wordt in de tweede helft van 2021 beschikbaar in grote delen van Nederland, blijkt donderdag uit een rondgang van NU.nl op de site van Starlink, zoals de dienst heet.",
    "tekst": "Het satellietinternet van ruimtevaartbedrijf SpaceX wordt in de tweede helft van 2021 beschikbaar in grote delen van Nederland, blijkt donderdag uit een rondgang van NU.nl op de site van Starlink, zoals de dienst heet. Starlink mikt in Nederland op dekking vanaf de periode \"medio tot eind 2021\", schrijft het bedrijf op zijn website . Inwoners van Zuid-Limburg moeten mogelijk langer wachten: SpaceX laat weten dat Starlink pas in 2022 beschikbaar is in onder meer Maastricht en Vaals. Het is onduidelijk waar de grens precies ligt: adressen in Valkenburg, Sittard en Kerkrade zijn wel in 2021 aan de beurt. De schotel waarmee het internet ontvangen kan worden, kost 499 euro. Daarnaast betalen mensen 99 euro per maand voor een abonnement. In de huidige proefperiode belooft Starlink internetsnelheden van 50 tot 150 Mbps, hoewel het ook waarschuwt voor \"korte periodes\" waarin het internet weg kan vallen. Ook moet het internet vrij baan hebben tussen de satelliet en de schotel: een boom, schoorsteen of paal onderbreekt de internettoegang. Starlink heeft op dit moment iets meer dan duizend satellieten in een baan om de aarde, maar dat moeten er tienduizenden worden. Critici wijzen op ruimte- en lichtvervuiling: het werk van astronomen zou door de kunstmanen moeilijker worden. Zie ook: Duizenden satellieten de lucht in: dit is het internetplan van Elon Musk"
  },
  {
    "id": 6118482,
    "url": "https://www.nu.nl/coronavirus/6118482",
    "titel": "Guardiola schrijft zegereeks City toe aan 'het vele geld om topspelers te kopen'",
    "samenvatting": "Josep Guardiola heeft woensdagavond de loftrompet gestoken over zijn spelersgroep en de financi\u00eble mogelijkheden bij Manchester City. De Premier League-club boekte in het Champions League-duel met Borussia M\u00f6nchengladbach (0-2) de negentiende overwinning op rij (alle competities).",
    "tekst": "Josep Guardiola heeft woensdagavond de loftrompet gestoken over zijn spelersgroep en de financi\u00eble mogelijkheden bij Manchester City. De Premier League-club boekte in het Champions League-duel met Borussia M\u00f6nchengladbach (0-2) de negentiende overwinning op rij (alle competities). \"We hebben veel geld om veel geweldige spelers te kopen. Dat is de oorzaak dat we zoveel wedstrijden op rij winnen\", zei Guardiola in Boedapest, waar het duel werd gespeeld. \"Zonder spelers van kwaliteit zouden we hier niet toe in staat zijn geweest. De spelers zijn fantastisch en hebben een geweldige band met elkaar.\" De laatste keer dat Manchester City een wedstrijd niet winnend afsloot, was op 15 december thuis tegen West Bromwich Albion (1-1). Sindsdien boekte de ploeg van Guardiola dertien overwinningen op rij in de Premier League. Daarnaast bereikten de 'Citizens' de kwartfinales van de FA Cup en de League Cup-finale. Tegen Borussia M\u00f6nchengladbach kwam een nieuwe zege van City niet in gevaar. Bernardo Silva tekende in de 29e minuut voor de openingstreffer en Gabriel Jesus vergrootte de marge in de 65e minuut naar twee. De uitgangspositie voor de return op 16 maart is uitstekend, maar Guardiola vindt dat City vaker had mogen scoren. \"Over het algemeen controleerden we de wedstrijd, maar helaas waren we niet scherp genoeg in de afronding\", bleef de Spanjaard kritisch. \"Dat moeten we verbeteren, want in de Champions League moet je perfect spelen om zeker te zijn van de volgende ronde.\" Door de imponerende zegereeks wordt City gezien als favoriet voor de eindzege, maar Guardiola is het daar niet mee eens. \"Als ik Bayern M\u00fcnchen zie spelen, denk ik niet dat wij de favoriet zijn. We hebben nog maar \u00e9\u00e9n keer de halve finales gehaald. Maar als andere mensen ons de favoriet vinden, moeten we dat accepteren.\" Manchester City boekte in Boedapest de negentiende zege op rij in alle competities. Manchester City boekte in Boedapest de negentiende zege op rij in alle competities. Foto: Pro Shots Bekijk het programma en de uitslagen in de Champions League"
  },
  {
    "id": 6118481,
    "url": "https://www.nu.nl/coronavirus/6118481",
    "titel": "Huisdieren vergiftigd in omgeving van Meliskerke",
    "samenvatting": "De gemeente Veere wijst honden- en kattenbezitters erop dat zij alert moeten zijn op giftige stoffen. In de omgeving van Mariekerke en Meliskerke zijn de afgelopen dagen huisdieren vergiftigd.",
    "tekst": "De gemeente Veere wijst honden- en kattenbezitters erop dat zij alert moeten zijn op giftige stoffen. In de omgeving van Mariekerke en Meliskerke zijn de afgelopen dagen huisdieren vergiftigd. De stoffen zijn door onbekenden aangebracht in aas en op andere lokobjecten. Tot nu toe zijn twee huisdieren vergiftigd: een hond en een kat. De kat heeft de vergiftiging niet overleefd, de hond kon net op tijd door een dierenarts worden geholpen. In het buitengebied van Mariekerke, tussen de Westkapelse Watergang en de Kloosterweg, zijn nog meer dode dieren en giftig aas aangetroffen. De dieren hebben gegeten van blokjes vetspek en zwoerd waaraan het gif is toegevoegd. Er wordt onderzoek gedaan naar de daders en het soort gif."
  },
  {
    "id": 6118480,
    "url": "https://www.nu.nl/coronavirus/6118480",
    "titel": "Miljardenverlies voor NS in 2020, vervoerder wil meer steun van kabinet",
    "samenvatting": "NS dook vorig jaar voor 2,6 miljard euro in het rood, maakt het spoorbedrijf donderdag bekend. De oorzaak hiervan is dat het bedrijf vanwege de coronacrisis fors minder passagiers vervoerde en besloot enkele vervoerscontracten in onder meer Nederland 2,3 miljard euro lager te waarderen. NS vraagt het kabinet om meer financi\u00eble steun.",
    "tekst": "NS dook vorig jaar voor 2,6 miljard euro in het rood, maakt het spoorbedrijf donderdag bekend. De oorzaak hiervan is dat het bedrijf vanwege de coronacrisis fors minder passagiers vervoerde en besloot enkele vervoerscontracten in onder meer Nederland 2,3 miljard euro lager te waarderen. NS vraagt het kabinet om meer financi\u00eble steun. Die extra steun is nodig om dit jaar de huidige dienstregeling in stand te kunnen houden en volgend jaar een nieuwe dienstregeling te kunnen uitvoeren. Gezien de krimp van het aantal reizigers zijn volgens het bedrijf nieuwe financi\u00eble afspraken nodig. NS heeft al 2,3 miljard euro aan coronasteun ontvangen van de Nederlandse en Britse overheid. Het grote verlies is dus mede het gevolg van enkele forse afwaarderingen. Het gaat onder meer om het contract van het Nederlandse hoofdrailnet, dat volgens de vervoerder 1,6 miljard euro minder waard is geworden, omdat het tot 2025 verlieslatend zal zijn. Dit vanwege de kleinere reizigersaantallen in de komende jaren. \"Door de coronapandemie kopen minder reizigers een kaartje, pauzeren reizigers hun abonnement en neemt de verkoop in de winkels op de stations af\", meldt het bedrijf in een toelichting op de cijfers. \"We verwachten dat we pas op zijn vroegst in 2025 terug zijn op het reizigersniveau van 2019.\" Naast afwaarderingen en een verzoek om extra steun heeft NS inmiddels ook een besparingsprogramma van 1,4 miljard euro in gang gezet. Daarbij moeten onder meer 2.300 banen verdwijnen. Onlangs is hierover met vakbonden afgesproken dat er tot 2025 geen gedwongen ontslagen vallen. De arbeidsplaatsen moeten verdwijnen door natuurlijk verloop. De investeringen worden teruggeschroefd. Uit de cijfers blijkt ook dat er in januari en februari van vorig jaar nog weinig aan de hand was. De reizigersaantallen lagen ongeveer op hetzelfde niveau als in de eerste twee maanden van 2019. Daarna kelderden de aantallen, met als dieptepunt de maand april, toen ongeveer 90 procent minder passagiers zijn vervoerd. Tot en met september liepen de cijfers gestaag op om vervolgens in het najaar te dalen."
  },
  {
    "id": 6118479,
    "url": "https://www.nu.nl/coronavirus/6118479",
    "titel": "Auto compleet uitgebrand op de Ruysdaelbaan in Eindhoven",
    "samenvatting": "De brandweer heeft in de nacht van woensdag op donderdag op de Ruysdaelbaan in Eindhoven een autobrand geblust. Het voertuig is volledig verwoest.",
    "tekst": "De brandweer heeft in de nacht van woensdag op donderdag op de Ruysdaelbaan in Eindhoven een autobrand geblust. Het voertuig is volledig verwoest. Meldingen over de brand kwamen iets voor 3.00 uur binnen. Brandweerlieden konden niet voorkomen dat het voertuig werd verwoest. Over de oorzaak van de brand is nog niets bekend. Mogelijk is er sprake van brandstichting. Via Burgernet is een melding verspreid waarin eventuele getuigen worden opgeroepen zich te melden. Eerder deze week was het ook al raak in Eindhoven. Aan de Schubertlaan brandde maandagavond een Mercedes uit. Daarbij zijn sporen van brandstichting gevonden."
  },
  {
    "id": 6118478,
    "url": "https://www.nu.nl/coronavirus/6118478",
    "titel": "Kaartverkoop voor testfestivals en -evenementen gaat van start",
    "samenvatting": "ID&T en Mojo beginnen donderdag om 12.00 uur met de verkoop van de toegangsbewijzen voor de vier coronatestevenementen in de eerste twee weekenden van maart. In totaal is er ruimte voor 5.600 mensen.",
    "tekst": "ID&T en Mojo beginnen donderdag om 12.00 uur met de verkoop van de toegangsbewijzen voor de vier coronatestevenementen in de eerste twee weekenden van maart. In totaal is er ruimte voor 5.600 mensen. Bij de twee evenementen in Ziggo Dome (een concert en een dance-event) op 7 en 8 maart worden 1.300 bezoekers verwacht, die worden verdeeld in vijf 'bubbels' van 250 personen en een groep van 50 personen. Op het evenemententerrein van Walibi Holland in Biddinghuizen (waar ook Lowlands en Defqon plaatsvinden) worden een week later twee festivals (een muziek- en een dancefestival) georganiseerd en kunnen in totaal vijftienhonderd bezoekers per evenement ontvangen worden. Zij worden verdeeld in drie groepen van vijfhonderd personen. In totaal is er dus ruimte voor 5.600 bezoekers. Dat zijn er een stuk minder dan de 180.000 mensen die eerder hebben laten weten ge\u00efnteresseerd te zijn in een van de evenementen. Net als bij de eerder aangekondigde evenementen moeten bezoekers een negatieve uitslag van een coronatest tonen. Aan de deur wordt hun temperatuur opgenomen en steekproefsgewijs worden sneltests afgenomen. Iedere festivalganger krijgt een tag aan een keycord, waarmee de contactmomenten met andere bezoekers en de contactduur worden geregistreerd. Ook na het evenement dient er een PCR-test afgenomen te worden."
  },
  {
    "id": 6118477,
    "url": "https://www.nu.nl/coronavirus/6118477",
    "titel": "Klopjacht op inbrekers bij telefoonwinkel in Boskoop",
    "samenvatting": "Bij een telefoonwinkel aan de Koninginneweg in Boskoop is in de nacht van woensdag op donderdag ingebroken.",
    "tekst": "Bij een telefoonwinkel aan de Koninginneweg in Boskoop is in de nacht van woensdag op donderdag ingebroken. De inbraak vond plaats tussen 3.30 uur en 4.00 uur. Omwonenden werden wakker van gebonk en gerinkel, en zagen de verdachten met bivakmutsen op en zwarte kleding aan richting de Voorofscheweg vluchtten. Wat de inbrekers hebben buitgemaakt, is nog onbekend. Ze zouden in ieder geval tweedehands tablets hebben bemachtigd. Met meerdere politiewagens en een helikopter werd naar de verdachten gezocht, maar zij werden niet gevonden. Op Twitter klaagden dorpsbewoners dat ze wakker werden van de laagvliegende heli. Bij de winkel deed de politie sporenonderzoek. De politie is op zoek naar getuigen. Beide verdachten zijn ongeveer 20 jaar oud. Een van hen droeg een zwarte capuchontrui met een logo en tekst aan de voorzijde en rode bedrukking op de achterzijde."
  },
  {
    "id": 6118476,
    "url": "https://www.nu.nl/coronavirus/6118476",
    "titel": "Sekswerkers demonstreren dinsdag met 'peepshow op wielen' in Den Haag",
    "samenvatting": "Sekswerkers demonstreren op dinsdag 2 maart in Den Haag. Ze eisen dat ze net als mensen met andere contactberoepen, zoals kappers, masseurs en rijscholen, vanaf woensdag 3 maart weer aan het werk mogen.",
    "tekst": "Sekswerkers demonstreren op dinsdag 2 maart in Den Haag. Ze eisen dat ze net als mensen met andere contactberoepen, zoals kappers, masseurs en rijscholen, vanaf woensdag 3 maart weer aan het werk mogen. Voor de protestactie komen de sekswerkers met een \"peepshow op wielen\" naar de hofstad. Het kabinet bepaalde dinsdagavond dat alle contactberoepen weer aan de slag mogen, behalve sekswerkers. \"Bij sekswerkers heb je te maken met het bijzondere karakter van dat beroep; namelijk dat je heel dicht bij elkaar bent, met alle risico's van overdracht van het virus\", verklaarde demissionair premier Mark Rutte daarover. Sekswerker en organisator van de actie Moira Mona vindt dat onzin. \"Sekswerkers zijn professionals en hebben zich altijd al beschermd tegen virussen en bacteri\u00ebn. Het is gewoon belachelijk dat we niet dezelfde rechten hebben als andere werkenden en niet hetzelfde behandeld worden als andere contactberoepen, terwijl daar geen enkele reden voor gegeven wordt.\" Ze wijst erop dat veel leden van deze beroepsgroep buiten de voorwaarden voor financi\u00eble steun vallen."
  },
  {
    "id": 6118474,
    "url": "https://www.nu.nl/coronavirus/6118474",
    "titel": "Iets meer molshopen geteld bij jaarlijkse telling",
    "samenvatting": "Bij de jaarlijkse mollentelling van de Zoogdiervereniging zijn vorige week ruim 53.000 molshopen gevonden. Dat zijn er iets meer dan vorig jaar: toen ging het om ongeveer 50.000 molshopen, meldt de organisatie donderdag op Nature Today.",
    "tekst": "Bij de jaarlijkse mollentelling van de Zoogdiervereniging zijn vorige week ruim 53.000 molshopen gevonden. Dat zijn er iets meer dan vorig jaar: toen ging het om ongeveer 50.000 molshopen, meldt de organisatie donderdag op Nature Today . Het ging in de meeste gevallen om molshopen, maar er werd ook een enkele dode mol gemeld. Om hoeveel mollen het gaat is niet te zeggen, stelt de organisatie, omdat \u00e9\u00e9n mol tientallen hopen kan maken. De Zoogdiervereniging wil met de data meer inzicht krijgen in het graafgedrag en het leefgebied van de mol, vooral in stedelijk gebied. Het dier komt eigenlijk overal in Nederland voor, behalve op de Waddeneilanden, waar ook dit jaar geen meldingen vandaan kwamen. Van vorige week zaterdag tot afgelopen zondag konden mensen hun waarnemingen doorgeven via het speciale mollenmeldpunt van Waarneming.nl, via de site van Jaarrond Tuintelling of via Telmee.nl. Normaal gesproken duurt de telling een weekend, maar vanwege de vele sneeuw en het hoogwater werd besloten dat de hele week geteld mocht worden. Dat de telling werd verlengd, is volgens de organisatie niet echt terug te zien in de cijfers. In de laatste dagen van de actie - eind vorige week dus - was er een duidelijke piek in het aantal waarnemingen te zien. Waarschijnlijk gingen toen veel mensen eropuit vanwege het zachte lenteweer en het smelten van de sneeuw, aldus de Zoogdiervereniging."
  },
  {
    "id": 6118473,
    "url": "https://www.nu.nl/coronavirus/6118473",
    "titel": "Padt mogelijk per direct weg bij Groningen: 'Hopelijk is bod niet hoog genoeg'",
    "samenvatting": "Sergio Padt heeft zijn laatste wedstrijd voor FC Groningen mogelijk al gespeeld. De doelman vertrekt aan het einde van het seizoen sowieso naar Ludogorets, maar de Bulgaarse club doet een nieuwe poging om hem nu al binnen te halen.",
    "tekst": "Sergio Padt heeft zijn laatste wedstrijd voor FC Groningen mogelijk al gespeeld. De doelman vertrekt aan het einde van het seizoen sowieso naar Ludogorets, maar de Bulgaarse club doet een nieuwe poging om hem nu al binnen te halen. \"Alles is al in kannen en kruiken dat ik na dit seizoen naar Ludogorets vertrek, maar is er een kans dat het nu al gebeurt\", verklapte de dertigjarige Padt woensdagavond na het Eredivisie-duel met Feyenoord (0-0) in gesprek met ESPN . \"In januari wilde Ludogorets dat al en nu proberen ze het nog een keer. Ik heb daar verder geen invloed op. Het is aan FC Groningen of ze het bod hoog genoeg vinden. Die vraag moet je bij de club neerleggen.\" De transfermarkt in Nederland is al dicht, maar clubs in Bulgarije kunnen nog tot en met komende zondag zaken doen. Dit is dan ook de laatste kans voor FC Groningen om nog een transfersom te ontvangen voor Padt, die in januari al besloot om zijn aflopende contract niet te verlengen en een buitenlands avontuur aan te gaan. FC Groningen-doelman Sergio Padt hield woensdagavond de nul in de thuiswedstrijd tegen Feyenoord. FC Groningen-doelman Sergio Padt hield woensdagavond de nul in de thuiswedstrijd tegen Feyenoord. Foto: Pro Shots Trainer Buijs hoopt dat Padt blijft Danny Buijs hoorde pas na de wedstrijd tegen Feyenoord in de catacomben dat Ludogorets een bod heeft uitgebracht en Padt zo direct wil overnemen. De trainer van Groningen gaat zich niet bemoeien met een eventuele transfer en wacht alles af. \"Ik weet ook niet wanneer het bod binnen is gekomen\", zei Buijs bij ESPN . \"Ik sta er heel simpel in: ik hoop dat hij het seizoen bij ons afmaakt. Maar als er een dusdanig bod komt en het is voor de financi\u00ebn van de club nodig om hem te verkopen, dan moet je dat ook accepteren als trainer.\" Buijs benadrukt dat Groningen wel twee keepers achter de hand heeft. \"Maar die zijn op dit moment niet van het niveau van Sergio, zo simpel is het. Ik hoop dat het bod niet hoog genoeg is en dat hij het seizoen hier afmaakt.\" Bekijk het programma, de uitslagen en de stand in de Eredivisie"
  },
  {
    "id": 6118472,
    "url": "https://www.nu.nl/coronavirus/6118472",
    "titel": "Horecasluiting in Europa doet bierbrouwer AB InBev pijn in vierde kwartaal",
    "samenvatting": "AB InBev, 's werelds grootste bierbrouwer, had zwaar te lijden onder de lockdowns die in de laatste maanden van vorig jaar zijn ingevoerd. Het Belgische bedrijf zag de opbrengsten in Europa met bijna 20 procent dalen. Weliswaar dronken mensen meer thuis, maar deze toename was bij lange niet voldoende om de gevolgen van de sluiting van caf\u00e9s en restaurants teniet te doen. Dat blijkt uit cijfers die de bierbrouwer donderdag heeft gepubliceerd.",
    "tekst": "AB InBev, 's werelds grootste bierbrouwer, had zwaar te lijden onder de lockdowns die in de laatste maanden van vorig jaar zijn ingevoerd. Het Belgische bedrijf zag de opbrengsten in Europa met bijna 20 procent dalen. Weliswaar dronken mensen meer thuis, maar deze toename was bij lange niet voldoende om de gevolgen van de sluiting van caf\u00e9s en restaurants teniet te doen. Dat blijkt uit cijfers die de bierbrouwer donderdag heeft gepubliceerd . AB InBev brengt onder meer het merk Corona op de markt. Hoewel het concern geen cijfers per merk publiceert, meldt het bedrijf wel dat de gezamenlijke verkoop van zijn drie wereldwijde merken (Corona, Budweiser en Stella Artois) met 5 procent is gestegen. Onder meer in diverse Latijns-Amerikaanse landen deed Corona het erg goed. In de VS groeide de verkoop van de relatief nieuwe drankenvariant seltzer stevig. Wereldwijd verkocht AB InBev vorig jaar 530,6 miljoen hectoliter bier en andere dranken. Dat was 5,7 procent minder dan de 561,4 miljoen hectoliter van het jaar ervoor. Het brutobedrijfsresultaat (ebitda) kwam vorig jaar uit op 17,3 miljard dollar (14,2 miljard euro). Het jaar ervoor was dat nog 21,1 miljard. Voor het komende jaar verwacht de brouwer, die ook de merken Leffe, Jupiler, Dommelsch en Hertog Jan op de markt brengt, dat de opbrengsten \"aanzienlijk zullen verbeteren\". Wel wijst het management op de aanhoudende onzekerheid vanwege de COVID-19-pandemie. Correctie: In een eerdere versie van dit stuk stond dat AB Inbev 530 miljard hectoliter bier heeft verkocht in 2020. Dat is wel h\u00e9\u00e9l erg veel. Het juiste aantal is 530 miljoen hectoliter."
  },
  {
    "id": 6118471,
    "url": "https://www.nu.nl/coronavirus/6118471",
    "titel": "CoronaMelder nu ook te gebruiken op oudere iPhone 5s en iPhone 6",
    "samenvatting": "De corona-app van het ministerie van Volksgezondheid is voortaan ook te gebruiken op oudere iPhones. Een update van woensdag maakt de app geschikt voor de iPhone 5s en iPhone 6.",
    "tekst": "De corona-app van het ministerie van Volksgezondheid is voortaan ook te gebruiken op oudere iPhones. Een update van woensdag maakt de app geschikt voor de iPhone 5s en iPhone 6. Dat de CoronaMelder niet op oudere iPhones werkt, was een van de beperkingen toen de app in oktober landelijk in gebruik werd genomen. De app leunt namelijk op een framework van Google en een van Apple dat in eerste instantie alleen beschikbaar was op iPhones met versie 13.5 van iOS, het besturingssysteem van iPhones. De iPhone 5s en iPhone 6 ondersteunen iOS 13 niet, maar Apple bracht in december wel iOS 12.5 uit. Daarmee kregen de smartphones alsnog ondersteuning, hoewel ontwikkelaars van corona-apps nog wel aanpassingen moesten doen. De iPhone 5s en iPhone 6 kwamen in 2013 en 2014 op de markt. De CoronaMelder was al langer beschikbaar op relatief oudere Android-smartphones, omdat het framework al werkt op telefoons met Android 6. Deze versie van de software werd in 2015 uitgebracht."
  },
  {
    "id": 6118470,
    "url": "https://www.nu.nl/coronavirus/6118470",
    "titel": "Kinderserie Ratjetoe komt met nieuwe afleveringen met computeranimaties",
    "samenvatting": "De kinderserie Ratjetoe (Rugrats), die jarenlang te zien was bij KRO en Nickelodeon, komt met nieuwe afleveringen. Via de streamingdienst Paramount+ zijn nieuwe afleveringen van Tommy en zijn babyvrienden te zien.",
    "tekst": "De kinderserie Ratjetoe ( Rugrats ), die jarenlang te zien was bij KRO en Nickelodeon, komt met nieuwe afleveringen. Via de streamingdienst Paramount+ zijn nieuwe afleveringen van Tommy en zijn babyvrienden te zien. Voor de nieuwe afleveringen, die niet meer met de hand zijn getekend maar op een computer zijn geanimeerd, keert de oude cast terug. Alle originele stemacteurs spreken de stemmen van hun personages weer in. Of er plannen zijn voor een Nederlandse versie, is nog niet bekend. Ratjetoe was vanaf 1995 op de Nederlandse televisie te zien, maar in 1991 al in de Verenigde Staten. Er werden in totaal twaalf seizoenen van gemaakt en er kwamen drie films met de personages uit de animatieserie uit. 1 Bekijk hier de trailer van The Rugrats"
  },
  {
    "id": 6118469,
    "url": "https://www.nu.nl/coronavirus/6118469",
    "titel": "Andr\u00e9 van Duin kondigt 'allstarseditie' van Heel Holland Bakt aan",
    "samenvatting": "Er komt een speciale jubileumeditie van Heel Holland Bakt, vertelt presentator Andr\u00e9 van Duin in Troost TV. In de speciale reeks zullen de beste deelnemers uit eerdere seizoenen het tegen elkaar opnemen.",
    "tekst": "Er komt een speciale jubileumeditie van Heel Holland Bakt , vertelt presentator Andr\u00e9 van Duin in Troost TV . In de speciale reeks zullen de beste deelnemers uit eerdere seizoenen het tegen elkaar opnemen. Er zijn inmiddels acht reeksen van het populaire bakprogramma uitgezonden. De tiende zal daarom een speciale zijn, vertelt de komiek. \"De beste bakkers van de afgelopen jaren komen langs voor een hele serie.\" Het is nog niet bekend of daarin alleen oud-winnaars te zien zijn, of ook andere deelnemers. Omroep MAX laat desgevraagd weten dat over de inhoud en de uitzenddatum nog niets bekend is. Volgens Van Duin volgt er naast een regulier seizoen ook nog een nieuwe reeks van Heel Holland Bakt Kids . Het achtste seizoen van het bakprogramma op Omroep MAX eindigde twee weken geleden en werd gewonnen door verpleegkundige Elizabeth. 3,77 miljoen mensen zagen de finale. Zie ook: Winnaar Heel Holland Bakt: 'Zonder collega's had ik nooit meegedaan'"
  },
  {
    "id": 6118468,
    "url": "https://www.nu.nl/coronavirus/6118468",
    "titel": "Woede bij Atalanta om snelle rode kaart: 'Arbiter heeft duel volledig verpest'",
    "samenvatting": "Trainer Gian Piero Gasperini van Atalanta heeft woensdagavond na de nederlaag tegen Real Madrid in de Champions League hard uitgehaald naar de arbitrage. De Italianen kwamen vroeg met tien man te staan door een discutabele rode kaart en verloren het achtstefinaleduel mede daardoor met 0-1.",
    "tekst": "Trainer Gian Piero Gasperini van Atalanta heeft woensdagavond na de nederlaag tegen Real Madrid in de Champions League hard uitgehaald naar de arbitrage. De Italianen kwamen vroeg met tien man te staan door een discutabele rode kaart en verloren het achtstefinaleduel mede daardoor met 0-1. Middenvelder Remo Freuler werd al na zeventien minuten uit het veld gestuurd nadat hij de mee opgekomen Ferland Mendy op de rand van het strafschopgebied neerhaalde. Volgens scheidsrechter Tobias Stieler was de verdediger van Real Madrid doorgebroken en dus trok hij direct rood, tot grote woede van Atalanta. \"We dachten dat dit soort dingen niet meer konden gebeuren met de technologie die nu voor handen is, maar het tegenovergestelde blijkt waar. Deze incidenten blijven gebeuren en wij moeten daar nu de prijs voor betalen\", zei een boze Gasperini op zijn persconferentie in Bergamo. \"De wedstrijd is volledig verpest door een scheidsrechter die een overtreding veel te zwaar bestraft. We zijn vooral teleurgesteld vanwege het verloop van de wedstrijd. Ik weet zeker dat we met elf man meer hadden gecre\u00eberd en meer risico hadden genomen. Dit is niet wat je van een wedstrijd tegen Real Madrid verwacht.\" 1 Bekijk de samenvatting van Atalanta-Real Madrid (0-1) 'De score had op deze manier nog veel groter kunnen zijn' Met tien man hield Atalanta het verrassend lang vol, maar vlak voor tijd sloeg Real Madrid alsnog toe in het Gewiss Stadium. Uitgerekend Mendy krulde de bal in de 87e minuut binnen en bezorgde de 'Koninklijke' het zo belangrijke uitdoelpunt. \"Als je tegen Real Madrid zo lang met een man minder speelt, had de score nog veel groter kunnen zijn\", probeerde Gasperini positief te blijven. \"Het team speelde heel goed. Door dit resultaat hebben we natuurlijk een slechte uitgangspositie voor de return, maar aan de andere kant: we zijn nog niet volledig kansloos.\" De return tussen Atalanta en Real Madrid wordt op 16 maart gespeeld in Estadio Alfredo Di St\u00e9fano. De Italianen, die in de groepsfase een poule deelden met Ajax, reikten vorig seizoen tot de kwartfinales van de Champions League. Bekijk de uitslagen en het programma in de Champions League"
  },
  {
    "id": 6118465,
    "url": "https://www.nu.nl/coronavirus/6118465",
    "titel": "Facebook bant Myanmarees leger per direct van zijn sociale media",
    "samenvatting": "Facebook verbiedt het het Myanmarese leger per direct om zijn sociale media Facebook en Instagram te gebruiken, maakt het bedrijf donderdag bekend op zijn blog. De Tatmadaw, zoals het leger officieel heet, greep op 1 februari met een coup de macht in het Zuidoost-Aziatische land.",
    "tekst": "Facebook verbiedt het het Myanmarese leger per direct om zijn sociale media Facebook en Instagram te gebruiken, maakt het bedrijf donderdag bekend op zijn blog . De Tatmadaw, zoals het leger officieel heet, greep op 1 februari met een coup de macht in het Zuidoost-Aziatische land. Bij de staatsgreep werd regeringsleider Aung San Suu Kyi gearresteerd. Inwoners van Myanmar gaan al wekenlang de straat op om te pleiten voor haar vrijlating en om te protesteren tegen de nieuwe machthebbers. \"De gebeurtenissen sinds de coup van 1 februari, waaronder dodelijk geweld, hebben deze ban noodzakelijk gemaakt\", schrijft Facebook. \"We zijn ervan overtuigd dat de risico's te groot zijn als we de Tatmadaw op Facebook en Instagram toelaten.\" Ook aan de \"Tatmadaw gelinkte commerci\u00eble organisaties\" hebben beperkingen opgelegd gekregen: die kunnen niet langer op Facebook adverteren. Volgens het leger is er fraude gepleegd bij de verkiezingen van 8 november, waarbij de NLD-partij van Aung San Suu Kyi een ruime meerderheid won. De Myanmarese kiescommissie en internationale waarnemers zien geen bewijs voor fraude. Facebook is een veelgebruikt sociaal medium in Myanmar. Ook de militaire junta gebruikt Facebook, om naar de bevolking te communiceren, hoewel de toegang tot het platform in de begindagen van de coup werd beperkt. In 2018 bande Facebook al twintig profielen van de Myanmarese legerleiding, waaronder die van generaal Min Aung Hlaing. Volgens de Verenigde Naties (VN) is het leger verantwoordelijk voor genocide op de Rohingya-minderheid. Verbetering: In een eerdere versie van dit artikel schreven we dat Aung San Suu Kyi legerleider was. Dat klopt niet, ze is de regeringsleider van Myanmar."
  },
  {
    "id": 6118462,
    "url": "https://www.nu.nl/coronavirus/6118462",
    "titel": "Giel Beelen schaamde zich voor nieuwe en gezondere levensstijl",
    "samenvatting": "Giel Beelen schaamde zich in eerste instantie voor zijn aangepaste levensstijl. De 43-jarige radio-dj, die nu veel met gezondheid en spiritualiteit bezig is, vertelt in gesprek met Playboy dat hij het lange tijd voor zich heeft gehouden.",
    "tekst": "Giel Beelen schaamde zich in eerste instantie voor zijn aangepaste levensstijl. De 43-jarige radio-dj, die nu veel met gezondheid en spiritualiteit bezig is, vertelt in gesprek met Playboy dat hij het lange tijd voor zich heeft gehouden. Op de vraag van het tijdschrift of Beelen zich geneerde, antwoordt hij bevestigend. \"Ik heb het heel lang voor me gehouden.\" Beelen besloot zijn levensstijl flink om te gooien, nadat hij in een filmpje bij zichzelf een buikje had opgemerkt. \"Ik heb op Google ingetikt: 'Hoe krijg ik een sixpack?' Daar rolde een leuk filmpje van een YouTuber uit. Die heb ik gemaild met de vraag of ik bij hem mocht trainen, wat ik tot op de dag van vandaag doe.\" Nadat de presentator al in korte tijd flinke vooruitgang had geboekt, besloot hij ook zijn hersenen te trainen. Beelen leest daarom veel zelfhulpboeken en belde met experts die hij ook weleens voor zijn radioprogramma heeft gesproken. \"Al die gesprekken heb ik opgenomen, bij elkaar wel een stuk of tien. Maar ik durfde er niet mee naar buiten te komen. Het voelde toch intiemer en ook wat belangrijker dan gewoon wat plastische ordinaire content met mijn spieren.\" Hij vreesde dat de media dat een negatieve insteek zouden geven en was bang voor kritiek, iets waar hij voorheen geen last van had. \"Ik maakte mijn showtje en als mensen daar aanstoot aan namen, dan was het: I don't give a fuck , want ik wist zelf wel hoe ik het had bedoeld\", legt de radio-dj uit. \"Dat is volgens mij een gezonde instelling, maar die was ik een beetje kwijtgeraakt. Mijn podcast Kukuru , waarvoor ik met inspirerende sprekers over zelfontwikkeling en spiritualiteit praat, heeft me geholpen om dat terug te vinden.\""
  },
  {
    "id": 6118461,
    "url": "https://www.nu.nl/coronavirus/6118461",
    "titel": "Amsterdam beperkt toegang tot het Vondelpark en regelt meer toezicht",
    "samenvatting": "De zijingangen van het Vondelpark in Amsterdam blijven vanaf donderdag gesloten. Ook komt er extra toezicht bij de twee hoofdingangen, zo heeft burgemeester Femke Halsema woensdagavond besloten in overleg met de politie en het Openbaar Ministerie (OM).",
    "tekst": "De zijingangen van het Vondelpark in Amsterdam blijven vanaf donderdag gesloten. Ook komt er extra toezicht bij de twee hoofdingangen, zo heeft burgemeester Femke Halsema woensdagavond besloten in overleg met de politie en het Openbaar Ministerie (OM). Woensdagmiddag greep de politie in omdat het in het park te druk was en de coronamaatregelen niet werden nageleefd. Bij optreden van de politie werd met flessen gegooid en werden twee personen aangehouden. Deze beperkte toegang tot het park moet volgens de gemeente leiden tot minder drukte. De gemeente monitort de drukte en handhaving is extra alert op doorstroming en groepsvorming. Als deze maatregelen niet het gewenste effect bereiken dan zal het Vondelpark volledig worden afgesloten voor het publiek, laat de gemeente weten. Sinds zondag heeft de politie twee keer moeten optreden tegen groepen feestende parkbezoekers die van het mooie weer genoten en massaal de coronaregels overtraden. \"De driehoek heeft begrip voor Amsterdammers die de buitenruimte op zoeken tijdens dit vroege voorjaar, maar accepteert geen doelbewuste overtreding van de regels met alle risico\u2019s voor de volksgezondheid die daarop volgen\", aldus de gemeente. De driehoek (burgemeester, justitie en politie) stelt daarom nu deze \"afkoelperiode\" in. Het Vondelpark blijft open, omdat de openbare ruimte in de stad schaars is. De maatregelen gaan voor onbepaalde tijd in. 64 Politie treedt op in Vondelpark vanwege grote drukte"
  },
  {
    "id": 6118459,
    "url": "https://www.nu.nl/coronavirus/6118459",
    "titel": "'Brazili\u00eb heeft geen plan om verspreiding coronavirus tegen te gaan'",
    "samenvatting": "Het aantal coronabesmettingen daalt in veel landen, maar blijft in Brazili\u00eb stabiel. Dat is geen goed nieuws voor de bewoners, nu het land ook te maken heeft met de Braziliaanse variant van het virus. Dat zou toch juist een reden moeten zijn om verspreiding te voorkomen en het vaccinatieprogramma op de rails te krijgen, maar niets blijkt minder waar. We praten hierover met Latijns-Amerikacorrespondent Marjon van Royen.",
    "tekst": "Het aantal coronabesmettingen daalt in veel landen, maar blijft in Brazili\u00eb stabiel. Dat is geen goed nieuws voor de bewoners, nu het land ook te maken heeft met de Braziliaanse variant van het virus. Dat zou toch juist een reden moeten zijn om verspreiding te voorkomen en het vaccinatieprogramma op de rails te krijgen, maar niets blijkt minder waar. We praten hierover met Latijns-Amerikacorrespondent Marjon van Royen. Abonneer je op de podcast In de ochtendpodcast Dit wordt het nieuws praten we je bij over het belangrijkste nieuws van nu en bespreken we het nieuws van de dag. Je kunt je ook gratis abonneren op de Dit wordt het nieuws- podcast. Gebruikers van een iOS-apparaat kunnen dat via Apple Podcasts en Spotify . Mocht je een Android-telefoon hebben, dan kun je de podcast beluisteren door in een gedownloade podcastapp te zoeken op NU.nl. Voor vragen of feedback stuur je een mailtje naar: podcast@nu.nl. Je vindt de Dit wordt het nieuws-podcast elke maandag tot en met vrijdag in de ochtend en in de middag op NU.nl."
  },
  {
    "id": 6118458,
    "url": "https://www.nu.nl/coronavirus/6118458",
    "titel": "Serie Ray Donovan krijgt na abrupt einde van vorig jaar een vervolgfilm",
    "samenvatting": "De serie Ray Donovan krijgt na het abrupte einde van vorig jaar toch een passend slot. De makers van de show werken aan een film waarin het verhaal rond de hoofdpersoon en zijn familie wordt afgerond, meldt Deadline donderdag.",
    "tekst": "De serie Ray Donovan krijgt na het abrupte einde van vorig jaar toch een passend slot. De makers van de show werken aan een film waarin het verhaal rond de hoofdpersoon en zijn familie wordt afgerond, meldt Deadline donderdag. Begin 2020 werd het zevende seizoen van de serie afgesloten met een cliffhanger, maar een maand later trok zender Showtime de stekker uit de show. Hoofdrolspeler Liev Schreiber werkt samen met showrunner David Hollander aan de film, waarin hij zelf te zien is. Jon Voight en Kerris Dorsey keren terug als vader Mickey en dochter Bridget. Ray Donovan gaat over een fixer voor rijke en bekende mensen. Hij lost problemen op waar zij zelf liever niet hun handen vuil aan maken. \"Toen Ray Donovan na zeven geweldige seizoenen van de buis ging, hoorden we van zoveel trouwe fans dat ze er nog niet aan toe waren afscheid te nemen van Ray en de geweldig ontspoorde clan. We zijn dolgelukkig dat Liev en David voor hen aan een spannend nieuw hoofdstuk van deze iconische serie werken\", aldus Showtime woensdag in een verklaring. In totaal kwamen er 82 afleveringen van Ray Donovan uit. De serie won een Critics' Choice Award, een Golden Globe en een Emmy."
  },
  {
    "id": 6118457,
    "url": "https://www.nu.nl/coronavirus/6118457",
    "titel": "Taylor Swift zet juridische stappen tegen pretpark Evermore",
    "samenvatting": "Taylor Swift heeft juridische stappen tegen attractiepark Evermore in de staat Amerikaanse Utah gezet, omdat het zonder toestemming of betaling haar muziek heeft gespeeld, schrijft Rolling Stones donderdag. Een paar weken geleden klaagde het pretpark de zangeres nog aan vanwege haar gelijknamige album evermore.",
    "tekst": "Taylor Swift heeft juridische stappen tegen attractiepark Evermore in de staat Amerikaanse Utah gezet, omdat het zonder toestemming of betaling haar muziek heeft gespeeld, schrijft Rolling Stones donderdag. Een paar weken geleden klaagde het pretpark de zangeres nog aan vanwege haar gelijknamige album evermore . Het pretpark was niet blij met het in december uitgebrachte album van Swift. De directie van Evermore Park vond dat Swift met haar albumtitel inbreuk maakte op het handelsmerk van het attractiepark. Ook zou er veel verwarring ontstaan als online naar de naam gezocht wordt. In nieuwe rechtbankpapieren stelt Swift dat muziekrechtenorganisatie BMI al in 2019 bij het park aan de bel trok omdat het zonder licenties muziek van artiesten gebruikte in de interactieve attracties. Het zou naast liedjes van Swift ook om nummers van onder meer Katy Perry, ABBA, The Beatles, Billy Joel, Britney Spears, Green Day en Whitney Houston gaan. Het park werd er diverse malen aan herinnerd, maar ondernam nooit actie, stelt de zangeres in haar aanklacht. Ze eist een schadevergoeding en een permanent verbod op haar muziek voor het park."
  },
  {
    "id": 6118456,
    "url": "https://www.nu.nl/coronavirus/6118456",
    "titel": "Weerbericht: Zon krijgt 's ochtends volop de ruimte, later meer bewolking",
    "samenvatting": "De donderdag begint met veel ruimte voor de zon en een matige zuidenwind. In de loop van de middag draait de wind naar het westen en neemt de bewolking toe.",
    "tekst": "De donderdag begint met veel ruimte voor de zon en een matige zuidenwind. In de loop van de middag draait de wind naar het westen en neemt de bewolking toe. Meld je aan Volgen Wil jij elke dag het weerbericht ontvangen? Het zuiden van het land krijgt in de namiddag mogelijk te maken met een spat regen. De temperatuur ligt lager dan de afgelopen dagen, maar is met 13 tot 17 graden nog altijd hoog voor deze tijd van het jaar. In de avond is het bewolkt en valt er soms wat regen. Bekijk hier het volledige weerbericht op jouw locatie. Je vindt het weerbericht ook altijd bovenaan de voorpagina."
  },
  {
    "id": 6118455,
    "url": "https://www.nu.nl/coronavirus/6118455",
    "titel": "Dodental door bendegeweld in Ecuadoraanse gevangenissen stijgt naar 79",
    "samenvatting": "Het dodental als gevolg van het geweld tussen rivaliserende bendes in vier gevangenissen in Ecuador is woensdag opgelopen tot 79. Op dinsdag braken in verschillende complexen tegelijkertijd rellen uit. Het gaat om een van de dodelijkste geweldsuitbraken in gevangenissen in de geschiedenis van het Zuid-Amerikaanse land.",
    "tekst": "Het dodental als gevolg van het geweld tussen rivaliserende bendes in vier gevangenissen in Ecuador is woensdag opgelopen tot 79. Op dinsdag braken in verschillende complexen tegelijkertijd rellen uit. Het gaat om een van de dodelijkste geweldsuitbraken in gevangenissen in de geschiedenis van het Zuid-Amerikaanse land. Achttien van de dodelijke slachtoffers werden volgens de openbaar aanklager in een gevangenis in stukken teruggevonden. Alle slachtoffers zijn gevangenen. Politie- en legertroepen zijn woensdag nog massaal aanwezig bij de gevangenissen in de plaatsen Guayaquil, Cuenca en Latacunga, waar bendes elkaar dinsdag te lijf gingen met handgemaakte wapens. De regering gaat uit van een geco\u00f6rdineerde actie. Volgens de autoriteiten wilden de bendes vechten om het leiderschap in de gevangenissen, nadat de baas van een van de machtigste bendes kort na diens vrijlating in december werd vermoord. Familieleden van gevangenen wachten nog altijd buiten de complexen op meer informatie over hun geliefden. De lichamen van de slachtoffers zijn overgebracht naar een forensisch centrum voor autopsie en identificatie. Onderzoek naar bendegeweld De openbaar aanklager van Ecuador is inmiddels een onderzoek naar het geweld begonnen. In een televisietoespraak erkende president Len\u00edn Moreno dat de gevangenissen in zijn land te vol zitten en dat er een tekort aan geld en personeel is. Moreno heeft al vaker kritiek geuit op het gevangenissysteem, maar slaagde er tot dusver niet in om de omstandigheden te verbeteren. In 2019, toen bij een golf van incidenten 24 gevangenen om het leven kwamen, zei hij dat de gevangenissen in Ecuador in een noodtoestand verkeren."
  },
  {
    "id": 6118454,
    "url": "https://www.nu.nl/coronavirus/6118454",
    "titel": "Reddit korte tijd uit de lucht na verdubbeling aandelenkoers GameStop",
    "samenvatting": "Het forum Reddit was woensdag korte tijd onbereikbaar nadat de waarde van het aandeel GameStop fors was gestegen. Beleggers van het forum wisten vorige maand de koers van het aandeel op te drijven van 18 tot ruim 483 dollar (15 tot 398 euro), maar daarna volgde een forse daling en stond de koers dinsdag op 44 dollar. Het aandeel GameStop was woensdag bij het sluiten van de beurs echter ruim 91 dollar waard.",
    "tekst": "Het forum Reddit was woensdag korte tijd onbereikbaar nadat de waarde van het aandeel GameStop fors was gestegen. Beleggers van het forum wisten vorige maand de koers van het aandeel op te drijven van 18 tot ruim 483 dollar (15 tot 398 euro), maar daarna volgde een forse daling en stond de koers dinsdag op 44 dollar. Het aandeel GameStop was woensdag bij het sluiten van de beurs echter ruim 91 dollar waard. De handel in de aandelen van gameverkoper GameStop werd woensdag tot twee keer toe stilgelegd vanwege de grote koersschommelingen. De oorzaak is volgens analisten onduidelijk. Mogelijk speelde de bekendmaking van het vertrek van de financieel directeur een rol. Vorige maand werd een ongekende koersstijging veroorzaakt doordat veel kleinere beleggers via Reddit opriepen het aandeel GameStop te kopen. De beleggers wilden zo de koers opdrijven en daarmee shortsellers een hak zetten. Deze shortsellers speculeerden op een koersdaling en hebben dan ook miljarden verloren door de snelle koersstijging. Gebruikers riepen elkaar, ondanks de dalende waarde, via het forum op de aandelen vast te houden en niet te verkopen. De onverwachte stijging van woensdag zorgde dan ook voor een d\u00e9j\u00e0 vu bij veel beleggers van WallStreetBets, het Reddit-forum waar de rage begon. In de middag was het forum ruim een half uur onbereikbaar. Ook veel Nederlanders stapten in . Bij broker BinckBank was het aandeel GameStop in januari het populairste aandeel om in te handelen. De Amerikaanse minister van Financi\u00ebn Janet Yellen hield vorige week in Washington hoorzittingen over de aandelenrace. De Amerikaanse regering wil uitzoeken of er sprake van marktmanipulatie was. Zie ook: Zo worden kleine beleggers ten koste van hedgefondsen rijk met GameStop"
  },
  {
    "id": 6118453,
    "url": "https://www.nu.nl/coronavirus/6118453",
    "titel": "Paramount maakt films sneller beschikbaar op streamingplatform",
    "samenvatting": "Paramount gaat films al na dertig dagen in de bioscoop beschikbaar stellen op streamingplatform Paramount+. Dat maakte de studio woensdag bekend tijdens een investeerdersbijeenkomst van moederbedrijf ViacomCBS.",
    "tekst": "Paramount gaat films al na dertig dagen in de bioscoop beschikbaar stellen op streamingplatform Paramount+. Dat maakte de studio woensdag bekend tijdens een investeerdersbijeenkomst van moederbedrijf ViacomCBS. Grote blockbusters, zoals Top Gun: Maverick die in juli moet uitkomen, zijn iets langer in de bioscopen te zien. De films worden 45 dagen lang vertoond, de helft van de traditionele 90 dagen waarin films exclusief op het witte doek te zien zijn. Een aantal titels zal na de 45 dagen in de bioscoop exclusief op Paramount+ beschikbaar zijn, andere zijn dan te bekijken op meerdere ondemandplatformen. De streamingdienst van ViacomCBS heet nu nog CBS All Access, maar wordt op 4 maart omgedoopt tot Paramount+. Het mediabedrijf heeft volgens Variety een deal gesloten met filmkanaal Epix, waardoor het zal beschikken over een flink filmaanbod. Aankomende zomer moeten er ruim 2.500 films op Paramount+ beschikbaar zijn. Vorig najaar maakte concurrent Warner Bros. al bekend de grote releases van 2021 tegelijkertijd in de bioscoop en op streamingdienst HBO Max uit te brengen. Dat bedrijf kondigde dat echter aan als tijdelijke coronamaatregel."
  },
  {
    "id": 6118452,
    "url": "https://www.nu.nl/coronavirus/6118452",
    "titel": "Paramount bevestigt nieuwe afleveringen van Frasier",
    "samenvatting": "De comedyserie Frasier krijgt officieel een reboot, bevestigt Paramount woensdag. Ruim zeventien jaar na het laatste seizoen kruipt Kelsey Grammer opnieuw in de rol van psychiater Frasier Crane.",
    "tekst": "De comedyserie Frasier krijgt officieel een reboot, bevestigt Paramount woensdag. Ruim zeventien jaar na het laatste seizoen kruipt Kelsey Grammer opnieuw in de rol van psychiater Frasier Crane. De zender heeft nog niets bekendgemaakt over wie de andere rollen zullen spelen. Het is dus nog onduidelijk of David Hyde Pierce, Jane Leeves en Peri Gilpin terugkeren. John Mahoney, die de vader van Crane speelde, overleed in 2018. De nieuwe afleveringen worden geschreven door Chris Harris en Joe Cristalli, die eerder al samenwerkten voor de sitcom How I Met Your Mother . Paramount+ benadrukt dat Frasier er als voorheen uit zal zien. De zender heeft niet gezegd hoeveel afleveringen er zullen komen en wanneer de reboot moet verschijnen. Volgens geruchten zou al sinds 2018 over nieuwe afleveringen gesproken worden. Frasier was elf seizoenen te zien - van 1993 tot 2004 - en gaat over psychiater Crane (Grammer), die de luisteraars van zijn radioprogramma van advies dient. De serie won in totaal 37 Emmy's. Er werden 264 afleveringen gemaakt."
  },
  {
    "id": 6118451,
    "url": "https://www.nu.nl/coronavirus/6118451",
    "titel": "Wiegman ziet Oranje groeien richting Tokio: 'We hebben iets doorbroken'",
    "samenvatting": "Sarina Wiegman is meer dan tevreden over de afgelopen interlandperiode van de Oranjevrouwen, waarin toplanden Belgi\u00eb (1-6) en Duitsland (2-1) verslagen werden. De bondscoach ziet dat haar ploeg een stap heeft gezet in de ontwikkeling en dat geeft vertrouwen richting Tokio.",
    "tekst": "Sarina Wiegman is meer dan tevreden over de afgelopen interlandperiode van de Oranjevrouwen, waarin toplanden Belgi\u00eb (1-6) en Duitsland (2-1) verslagen werden. De bondscoach ziet dat haar ploeg een stap heeft gezet in de ontwikkeling en dat geeft vertrouwen richting Tokio. \"Ik ben heel blij met de wedstrijd tegen Duitsland. Ik denk dat we iets doorbroken hebben\", aldus Wiegman, die in de EK-kwalificatie alleen maar zwakke landen trof. Eind 2020 volgde de eerste test richting Tokio en die werd vrij kansloos met 0-2 verloren van de mondiale nummer \u00e9\u00e9n Verenigde Staten. Vorige week in Brussel tegen Belgi\u00eb overtuigde Oranje wel en woensdag in Venlo werd die lijn voortgezet tegen Duitsland, de nummer twee van de FIFA-ranking. \"We hebben laten zien dat we van toplanden kunnen winnen. Tegen de VS kwamen we tekort, tegen Duitsland niet meer. We wilden onder de druk uit voetballen en kansen cre\u00ebren, en dat is gelukt. Vooral in de eerste helft hadden we in fases langere tijd de bal, met grote kansen tot gevolg. Dat is precies waar we op getraind hebben.\" De Oranjevrouwen versloegen Duitsland door goals van Jackie Groenen en Dani\u00eblle van de Donk. De Oranjevrouwen versloegen Duitsland door goals van Jackie Groenen en Dani\u00eblle van de Donk. Foto: ANP 'Het was een leerzame periode' Wiegman had de afgelopen anderhalve week ook de tijd om veel met haar selectie te trainen en aan het spel te schaven. \"Het is een nuttige en leerzame periode geweest. We zijn verder, het is nu ook niet zo dat er nog een wereld te winnen is richting Tokio. Het is eerder verdergaan op deze weg. Verdedigend moeten er wat slordigheden uit en we moeten meer kansen beter afmaken. Maar zo is er altijd ruimte voor verbetering.\" Oranje wacht nu nog een interlandperiode, in april, en daarna begint de voorbereiding op Tokio al. Tegenstanders om in april tegen te oefenen, zijn er nog niet. \"Maar daar is de KNVB druk mee bezig\", vertelt Wiegman. \"In coronatijd duurt het allemaal wat langer, het zit in een afrondende fase.\""
  },
  {
    "id": 6118450,
    "url": "https://www.nu.nl/coronavirus/6118450",
    "titel": "Australisch parlement akkoord met nieuwe mediawet voor Facebook en Google",
    "samenvatting": "Het Australische parlement heeft de mediawet die digitale platforms verplicht om nieuwsmedia te betalen voor nieuwsberichten die via de platforms worden verspreid donderdag goedgekeurd. De wet haalde het zoals verwacht met weinig tegenstand in het parlement.",
    "tekst": "Het Australische parlement heeft de mediawet die digitale platforms verplicht om nieuwsmedia te betalen voor nieuwsberichten die via de platforms worden verspreid donderdag goedgekeurd. De wet haalde het zoals verwacht met weinig tegenstand in het parlement. Volgens de Australische regering moet de wet verzekeren dat nieuwsorganisaties \"eerlijk worden vergoed voor de kopij die zij genereren, wat bijdraagt aan het in stand houden van journalistiek van publiek belang in Australi\u00eb\". De wet is door de Australische consumententoezichthouder ACCC ontworpen. Hiermee worden Facebook en Google gedwongen om samen prijsafspraken te maken voor linkjes naar nieuwsartikelen. Als de partijen er samen niet uitkomen, kan een bemiddelaar van de overheid het prijskaartje bepalen. Facebook en Google, waartegen de wet met name is gericht, hebben inmiddels overeenkomsten gesloten met meerdere Australische mediaorganisaties. Vorige week liep een ruzie tussen Facebook en Australi\u00eb over het voorstel nog hoog op toen Facebook het gebruikers in het land onmogelijk maakte om nog nieuws te lezen of te delen via het platform. Facebook besloot de blokkade weer terug te draaien nadat de regering in Canberra aanpassingen in het wetsvoorstel had beloofd. Facebook heeft toegezegd in de komende drie jaar 1 miljard dollar (ongeveer 822 miljoen euro) te investeren in Australisch nieuws. Daarmee wil het bedrijf een deel van de imagoschade die Facebook overhield aan de ruzie met de Australische regering herstellen. Zie ook: Het rommelt tussen Australi\u00eb, Facebook en Google: dit is er aan de hand"
  },
  {
    "id": 6118449,
    "url": "https://www.nu.nl/coronavirus/6118449",
    "titel": "Cybercriminelen lekken interne documenten wetenschapsfinancier NWO",
    "samenvatting": "De Nederlandse Organisatie voor Wetenschappelijk Onderzoek (NWO) is gehackt door hackersgroep DoppelPaymer. Die heeft zich op 8 februari toegang verschaft tot het netwerk van de NWO en is woensdag \"begonnen met het op het darkweb lekken van interne NWO-documenten uit de afgelopen jaren\", meldt de organisatie, die onder het ministerie van Onderwijs, Cultuur en Wetenschap valt woensdag.",
    "tekst": "De Nederlandse Organisatie voor Wetenschappelijk Onderzoek (NWO) is gehackt door hackersgroep DoppelPaymer. Die heeft zich op 8 februari toegang verschaft tot het netwerk van de NWO en is woensdag \"begonnen met het op het darkweb lekken van interne NWO-documenten uit de afgelopen jaren\", meldt de organisatie, die onder het ministerie van Onderwijs, Cultuur en Wetenschap valt woensdag. Het lekken van documenten is volgens de wetenschapsfinancier begonnen omdat \"op principi\u00eble gronden\" niet wordt ingegaan op de eisen van criminelen. \"Hoewel NWO het ten zeerste betreurt dat nu gegevens van de eigen medewerkers ongeautoriseerd openbaar gemaakt worden, verandert dat niets aan deze keuze\", aldus de organisatie, die verwacht het netwerk over enkele weken weer te kunnen herstellen. \"Een en ander zal inhouden dat mogelijk binnenkort opnieuw gestolen bestanden openbaar zullen worden gemaakt.\" Wat de eisen zijn, meldt de NWO niet. De Volkskrant , die als eerste berichtte over de gelekte documenten, schrijft dat de criminelen miljoenen euro's aan losgeld zouden vragen. DoppelPaymer gebruikt gijzelsoftware (ransomware), waarmee bestanden kunnen worden afgegrendeld totdat gebruikers bijvoorbeeld losgeld betalen. De NWO bracht eerder deze maand zelf naar buiten gehackt te zijn. Vanwege de hack is de behandeling van aanvragen voor subsidie voor onderzoek stilgelegd. De NWO is opgericht om Nederlandse wetenschappers te stimuleren. De organisatie kent elk jaar bijna 1 miljard euro aan financiering toe aan onderzoekers. De organisatie reikt elk jaar de Spinozapremie en de Stevinpremie uit."
  },
  {
    "id": 6118448,
    "url": "https://www.nu.nl/coronavirus/6118448",
    "titel": "Van Duijvenbode door sterk jaar vaker herkend: 'Beetje ongemakkelijk soms'",
    "samenvatting": "Dirk van Duijvenbode ontpopte zich in het afgelopen jaar als een sensatie in het darts. De 28-jarige Zuid-Hollander hoopt zijn indrukwekkende prestaties dit seizoen te overtreffen en droomt ervan wereldkampioen te worden.",
    "tekst": "Dirk van Duijvenbode ontpopte zich in het afgelopen jaar als een sensatie in het darts. De 28-jarige Zuid-Hollander hoopt zijn indrukwekkende prestaties dit seizoen te overtreffen en droomt ervan wereldkampioen te worden. In de kamer die als trainingsruimte fungeert - precies boven zijn kantoor in auberginekwekerij Van Onselen in 's-Gravenzande - hangt aan een balk een shirt van Manchester United-middenvelder Donny van de Beek. Op de bank liggen shirts van VfL Wolfsburg-aanvaller Wout Weghorst en Stade Reims-aanvaller Kaj Sierhuis. Gesigneerd in ruil voor een setje pijlen. Het kenmerkt de toegenomen populariteit van Van Duijvenbode. Een jaar geleden heroverde hij in alle anonimiteit een Tour-kaart van de PDC en twaalf maanden later kent iedereen hem en behoort hij tot de top 32 van de wereldranglijst. Hij maakte vooral naam met zijn finaleplaats op de World Grand Prix en zijn kwartfinaleplek op het WK. \"Ik word iets meer herkend dan normaal\", zegt hij nuchter. \"Soms is het ook wel een beetje ongemakkelijk, hoor. Pas liep ik over de markt en toen kwam de vrouw die bij de poelier werkt met een zak kip aangerend, zonder kip erin. Of ik daar even een handtekening op wilde zetten. Toen dacht ik: ja, dat is wel bijzonder...\" \"Ook stond er een keer 's ochtends vroeg een kind voor mijn deur. Hij wilde op de foto, maar ik had mijn badjas nog aan. Ik zei: 'Kom maar terug als ik kleren aan heb.' Ik vond dat wel zielig voor hem, want hij stond te trillen op zijn benen. Hij had al zijn moed verzameld en dan krijgt hij een 'nee' te horen. Zo wil je eigenlijk niet zijn, maar je moet ergens een grens trekken.\" Dirk van Duijvenbode laat zijn spierballen zien na een zege op het WK. Dirk van Duijvenbode laat zijn spierballen zien na een zege op het WK. Foto: PDC/Lawrence Lustig 'Leg de lat voor mezelf hoger dan de buitenwereld doet' Van Duijvenbode krijgt nu voor het eerst te maken met een nieuw soort druk. Hij werd na het WK door PDC-directeur Matthew Porter al een kanshebber genoemd met betrekking tot deelname aan de Premier League. Dat schept verwachtingen voor het komende seizoen, dat donderdag van start gaat met de eerste van vier achtereenvolgende Players Championships in Bolton. \"Ik leg de lat voor mezelf altijd al heel hoog, in elk geval hoger dan de buitenwereld doet\", aldus Van Duijvenbode. \"Ik ben veeleisend, wil het maximale eruit halen. Ik ben dan ook nooit echt tevreden. Dat is niet veranderd. Dat is niet lastig voor mezelf, want zo ben ik al mijn hele leven. Dat houdt mij gemotiveerd.\" Van Duijvenbode heeft dit jaar weinig te vrezen. Hij is door zijn 32e plaats op de wereldranglijst al zeker van het WK - tijdens de laatste editie imponeerde hij met zeges op oud-wereldkampioen Rob Cross en Premier League-winnaar Glen Durrant - en hij kan alleen maar stijgen doordat hij geen prijzengeld hoeft te verdedigen. \"Ik wil het natuurlijk nog beter doen dan in het afgelopen jaar\", vertelt Van Duijvenbode. \"Maar het is lastig om echt een doelstelling te formuleren. Weer minimaal vier kwartfinaleplaatsen op televisietoernooien zou mooi zijn, maar ik moet me eerst overal maar eens voor zien te plaatsen. Van daaruit zien we wel verder.\" Dirk van Duijvenbode komt tijdens het WK op met een aubergine in zijn hand. Dirk van Duijvenbode komt tijdens het WK op met een aubergine in zijn hand. Foto: ANP 'Nooit mijn intentie geweest om te stoppen met werken' Van Duijvenbode verdiende alleen in het voorbije jaar al bijna 200.000 euro aan prijzengeld. Maar ook al wordt hij miljonair, dan nog zal hij niet stoppen met zijn werkzaamheden op de auberginekwekerij waarbij hij momenteel administratief medewerker is. Hij heeft daar zijn bijnaam 'Aubergenius' aan te danken. \"Het is nooit mijn intentie geweest om te stoppen met werken\", zegt Van Duijvenbode. \"Ik blijf op deze manier ook een beetje in de maatschappij staan. Anders ga je klagen dat je weer moet reizen en dat soort dingen, terwijl professioneel darter een bevoorrechte baan is waarmee je heel goed kan verdienen.\" \"Twee jaar geleden twijfelde ik sterk of ik wel door moest gaan met darten. Het ging toen niet goed en dan moet je keuzes maken in het leven. Ik gaf het nog \u00e9\u00e9n kans en anders zou ik gaan studeren, want ik kon goed leren. Maar die gedachte is nu natuurlijk wel weg. Ik ben echt wel trots op wat ik heb bereikt. Binnen een jaar de top 32 halen is best wel uniek.\" \"Ik droom ervan om wereldkampioen te worden. Dat is het afgelopen jaar realistischer geworden, maar het is niet zo dat ik denk dat ik het dit jaar al word. Ik ben op de goede weg, heb veel ervaring opgedaan, maar ik ben nog niet goed genoeg om wereldkampioen te worden. Daarvoor ontbreekt nog een stukje constantheid.\""
  },
  {
    "id": 6118446,
    "url": "https://www.nu.nl/coronavirus/6118446",
    "titel": "Zwaargewonde Woods wordt niet vervolgd voor roekeloos rijden",
    "samenvatting": "Golficoon Tiger Woods zal niet worden vervolgd voor roekeloos rijden. \"We overwegen geen enkele aanklacht in deze crash. Dit was een ongeval en dat is geen misdaad\", zei sheriff Alex Villanueva van Los Angeles County.",
    "tekst": "Golficoon Tiger Woods zal niet worden vervolgd voor roekeloos rijden. \"We overwegen geen enkele aanklacht in deze crash. Dit was een ongeval en dat is geen misdaad\", zei sheriff Alex Villanueva van Los Angeles County. Woods raakte dinsdagochtend rond 7.00 uur lokale tijd zwaargewond bij een eenzijdig ongeval. Zijn auto sloeg meerdere keren over de kop. De brandweer moest hem uit zijn zwaarbeschadigde voertuig bevrijden. De 45-jarige Woods werd met spoed geopereerd aan enkele open breuken aan zijn rechterbeen en een verbrijzelde enkel. Er zijn pinnen en schroeven in de botten geplaatst. Volgens zijn artsen is de ingreep goed verlopen en is de vijftienvoudig major-winnaar weer bij kennis en aanspreekbaar. Villanueva herhaalde dat er ook geen reden is om te vermoeden dat Woods drank of drugs heeft gebruikt. Bloedmonsters zijn niet afgenomen. 47 Auto Tiger Woods over de kop geslagen: topgolfer naar ziekenhuis Meerdere ongelukken op weg van crash Woods Het onderzoek naar het ongeval kan hooguit tot een strafrechterlijke vervolging leiden als zou blijken dat Woods bijvoorbeeld heeft getelefoneerd achter het stuur. \"We beschouwen het als een ongeval\", aldus de sheriff, die meldde dat er de afgelopen veertien maanden dertien verkeersongevallen hebben plaatsgevonden op de weg waar Woods crashte. Woods was herstellende van een vijfde operatie aan zijn rug. Hij wordt al enkele jaren geplaagd door blessures en onderging ook enkele knieoperaties."
  },
  {
    "id": 6118445,
    "url": "https://www.nu.nl/coronavirus/6118445",
    "titel": "America Ferrera maakt debuut als speelfilmregisseur met film voor Netflix",
    "samenvatting": "America Ferrera, bekend van de NBC-comedy Superstore, maakt haar debuut als regisseur van een speelfilm. Het gaat om een bewerking van de young adult-roman I Am Not Your Perfect Mexican Daughter, schrijft The Hollywood Reporter.",
    "tekst": "America Ferrera, bekend van de NBC-comedy Superstore, maakt haar debuut als regisseur van een speelfilm. Het gaat om een bewerking van de young adult-roman I Am Not Your Perfect Mexican Daughter , schrijft The Hollywood Reporter . Het boek, dat werd geschreven door Erika L. S\u00e1nchez, gaat over Julia Reyes, een vastberaden tienerdochter van Mexicaanse immigranten. Ze ligt vaak in de clinch met haar traditionele ouders, die liever hadden gezien dat Julia meer op haar 'perfecte' zus Olga leek. Het script wordt geschreven door Linda Yvette Ch\u00e1vez, een van de bedenkers van de Netflix-serie Gentefied. De 36-jarige Ferrera regisseerde enkele afleveringen van Gentefied en ook van Superstore, waarin ze Amy Sosa speelt."
  },
  {
    "id": 6118444,
    "url": "https://www.nu.nl/coronavirus/6118444",
    "titel": "Mendy bezorgt gehavend Real met fraaie uithaal zege op tiental Atalanta",
    "samenvatting": "Real Madrid heeft woensdag goede zaken gedaan in de eerste wedstrijd tegen Atalanta in de achtste finales van de Champions League. Ondanks een gehavende selectie won 'De Koninklijke' dankzij een fraaie uithaal van Ferland Mendy met 0-1 van de Serie A-club, die lang met tien man speelde.",
    "tekst": "Real Madrid heeft woensdag goede zaken gedaan in de eerste wedstrijd tegen Atalanta in de achtste finales van de Champions League. Ondanks een gehavende selectie won 'De Koninklijke' dankzij een fraaie uithaal van Ferland Mendy met 0-1 van de Serie A-club, die lang met tien man speelde. Atalanta stond al na zeventien minuten met een man minder op het veld door een rode kaart voor Remo Freuler. De middenvelder belette volgens de Duitse scheidsrechter Tobias Stieler de sprintende Mendy de vrije doorgang. Ondanks hevige protesten van Atalanta stuurde de arbiter de Zwitser van het veld. Ondanks het numerieke ondertal bleef de Serie A-club lange tijd op de been tegen het povere Real Madrid, dat door een blessuregolf in de selectie negen spelers miste, onder wie clubtopscorer Karim Benzema, aanvoerder Sergio Ramos en aanvaller Eden Hazard. Pas vier minuten voor het einde viel de winnende treffer van Mendy. Hij krulde de bal fraai binnen. Marten de Roon maakte de negentig minuten vol bij Atalanta. Sam Lammers bleef de hele wedstrijd op de bank en Hans Hateboer ontbrak in de wedstrijdselectie vanwege een blessure, die hem al sinds eind januari aan de kant houdt. Het is onzeker of hij op tijd hersteld is voor de return. Die return wordt op 16 maart gespeeld in het Estadio Di Stefano in Madrid. Real Madrid werd vorig seizoen nog door Manchester City uitgeschakeld in de achtste finales van het miljoenenbal. Remo Freuler belette Ferland Mendy de vrije doorgang en kreeg rood. Remo Freuler belette Ferland Mendy de vrije doorgang en kreeg rood. Foto: Pro Shots Real Madrid machteloos tegen tiental Atalanta Ondanks de vroege rode kaart voor Freuler liet het gemis van Benzema, Ramos en Hazard zich voelen bij het gehavende Real Madrid. De ploeg van trainer Zidane kon amper een vuist maken tegen het Italiaanse tiental. Verdediger Nacho was na een solo nog het dichtst bij een doelpunt, maar hij schoot in het zijnet. Na rust was de regerend landskampioen van Spanje wel iets dreigender. Een van richting veranderd schot van Luka Modric ging net voorlangs en op een paar meter van het doel schoot Vin\u00edcius J\u00fanior over. Na meerdere pogingen was het in de 86e minuut eindelijk raak voor Real. Mendy kreeg uit een variant van een hoekschop de bal op zo'n 25 meter van het doel voor de voeten en krulde 'm fraai in de verre hoek, buiten het bereik van Atalanta-doelman Pierluigi Gollini. Daar bleef het bij in Bergamo. Atalanta reikte vorig seizoen bij zijn debuut tot de kwartfinales van de Champions League. De ploeg van trainer Gian Piero Gasperini werd bij de laatste acht uitgeschakeld door Paris Saint-Germain, dat later de finale verloor van Bayern M\u00fcnchen. Bekijk de uitslagen en het programma in de Champions League"
  },
  {
    "id": 6118443,
    "url": "https://www.nu.nl/coronavirus/6118443",
    "titel": "Manchester City zet met clubrecord grote stap naar kwartfinales CL",
    "samenvatting": "Manchester City is woensdag overtuigend begonnen aan de achtste finales van de Champions League. De Engelsen wonnen in Boedapest met 0-2 van het onmachtige Borussia M\u00f6nchengladbach.",
    "tekst": "Manchester City is woensdag overtuigend begonnen aan de achtste finales van de Champions League. De Engelsen wonnen in Boedapest met 0-2 van het onmachtige Borussia M\u00f6nchengladbach. Daarmee vestigde City een clubrecord, want de ploeg van manager Josep Guardiola boekte zijn twaalfde uitzege op rij (in alle competities). In 2017 wist de ploeg elf uitduels op rij te winnen. Bernardo Silva en Gabriel Jesus maakten de doelpunten voor de koploper in de Premier League. Gladbach, dat achtste staat in de Bundesliga, stelde daar nauwelijks iets tegenover. De Duitse formatie kwam lange tijd zelfs niet tot een schot tussen de palen. In de groepsfase was Gladbach na Bayern M\u00fcnchen nog de meest productieve ploeg met zestien treffers. Het kwaliteitsverschil was groot tussen Manchester City en Borussia M\u00f6nchengladbach. Het kwaliteitsverschil was groot tussen Manchester City en Borussia M\u00f6nchengladbach. Foto: ANP Gladbach noteert pas in 63e minuut eerste doelpoging In de Pusk\u00e1s Arena, waar meerdere Europese duels van Engelse ploegen worden gespeeld omdat zij vanwege coronarestricties in veel landen niet welkom zijn, greep de club uit Manchester vanaf het begin het initiatief. City was al enkele malen dreigend voor het doel van Yann Sommer verschenen, voordat Silva in de 29e minuut de score opende. De Portugees kopte diagonaal raak na een voorzet van landgenoot Jo\u00e3o Cancelo. Gladbach moest zich lange tijd beperken tot verdedigen. De ploeg van toekomstig Borussia Dortmund-coach Marco Rose kwam pas in de tweede helft enkele keren gevaarlijk in het strafschopgebied, maar steeds ging het mis bij de eindpass. Pas in de 63e minuut noteerden de Duitsers de eerste doelpoging, een fraaie hakbal van Alassane Pl\u00e9a ging rakelings naast. Het was wachten op de 0-2 en die viel in de 65e minuut. Jesus werkte op aangeven van Silva van dichtbij binnen. Gabriel Jesus (9) werkt de 0-2 binnen. Gabriel Jesus (9) werkt de 0-2 binnen. Foto: ANP Gladbach pas vlak voor tijd dichtbij doelpunt In de slotfase viel Gladbach-aanvaller Jonas Hofmann uit met een op het oog ernstige knieblessure. De Duitsers claimden een strafschop, maar de Portugese arbiter Artur Soares Dias en de VAR zagen er geen overtreding in. Diep in blessuretijd noteerde invaller Hannes Wolff het eerste schot tussen de palen voor Gladbach, bij een plotselinge grote kans na een fout van Rodri. Doelman Ederson wist zijn doel echter schoon te houden. Daardoor kan City met een gerust gevoel toewerken naar de return op 16 maart in Engeland. Bekijk de uitslagen en het programma in de Champions League"
  },
  {
    "id": 6118442,
    "url": "https://www.nu.nl/coronavirus/6118442",
    "titel": "Mental Theo en vrouw Maaike verwelkomen zoon Scott",
    "samenvatting": "Mental Theo is voor de tweede keer vader geworden van een zoon, zo maakt hij bekend op Instagram.",
    "tekst": "Mental Theo is voor de tweede keer vader geworden van een zoon, zo maakt hij bekend op Instagram. \"Zo trots op mijn vrouw en onze mooie zoon Scott\", schrijft de 56-jarige dj. Het jongetje is geboren op 23 februari om 07.43 uur op Mallorca, waar het stel een huis heeft. \"Zo ontzettend blij en ontroerd.\" Theo Nabuurs, zoals de echte naam luidt van de dj, en zijn dertigjarige vrouw Maaike trouwden in 2014. Uit een eerdere relatie heeft Nabuurs al een zoon, genaamd Nick."
  },
  {
    "id": 6118440,
    "url": "https://www.nu.nl/coronavirus/6118440",
    "titel": "Test je kennis over Nederlandse voetbalclubs op de co\u00ebffici\u00ebntenlijst",
    "samenvatting": "Ajax en PSV maken donderdag kans op de volgende ronde in de Europa League. De resultaten van beide clubs dragen bij aan de goede plek op de co\u00ebffici\u00ebntenlijst van Nederland. Wat weet jij over deze ranglijst?",
    "tekst": "Ajax en PSV maken donderdag kans op de volgende ronde in de Europa League. De resultaten van beide clubs dragen bij aan de goede plek op de co\u00ebffici\u00ebntenlijst van Nederland. Wat weet jij over deze ranglijst? Klik hier om de quiz te maken."
  }
][
  {
    "id": 6118439,
    "url": "https://www.nu.nl/coronavirus/6118439",
    "titel": "Spitse na zeldzame zege op Duitsland: 'Hier waren we op gebrand'",
    "samenvatting": "Sherida Spitse zegt dat de Oranjevrouwen dinsdag extra gemotiveerd waren om eindelijk weer eens van Duitsland te winnen. Nederland was in de oefeninterland in Venlo met 2-1 te sterk voor de tweevoudig wereldkampioen, waarmee een einde kwam aan een slechte reeks.",
    "tekst": "Sherida Spitse zegt dat de Oranjevrouwen dinsdag extra gemotiveerd waren om eindelijk weer eens van Duitsland te winnen. Nederland was in de oefeninterland in Venlo met 2-1 te sterk voor de tweevoudig wereldkampioen, waarmee een einde kwam aan een slechte reeks. \"We wisten vooraf dat de laatste overwinning op Duitsland heel lang geleden was\", vertelde Spitse, die bij afwezigheid van Sari van Veenendaal de aanvoerdersband droeg in De Koel. \"Hier waren we op gebrand. We wilden eindelijk van ze winnen.\" De vorige keer dat de Nederlandse vrouwen zegevierden tegen Duitsland was in maart 2000 (2-0), toen bondscoach Sarina Wiegman nog als speler in het veld stond. Sindsdien werd zeven keer verloren en twee keer gelijkgespeeld. \"We wilden daar verandering in brengen en dat is gelukt\", vervolgde Spitse. \"Er zat gif in de ploeg, we vochten voor elke bal. Winnen van Duitsland is speciaal.\" Duitsland liet een paar goede kansen onbenut. Duitsland liet een paar goede kansen onbenut. Foto: ANP 'Duitsland is voetballend beter dan de VS' De zege op de Duitsers - door goals van Jackie Groenen en Dani\u00eblle van de Donk - is een opsteker voor Oranje richting de Olympische Spelen komende zomer in Tokio. Eind vorig jaar werd nog vrij kansloos van regerend wereldkampioen Verenigde Staten verloren (2-0), maar tegen de nummer twee van de FIFA-ranking slaagde Nederland woensdagavond wel. \"Dit zegt veel over hoe wij als team bezig zijn. We maken stappen\", zei de dertigjarige Spitse. \"Ik vind Duitsland voetballend beter dan de VS. Amerika is vooral fitheid en een ongelooflijke power. Duitsland heeft veel goede spelers en die vingen we goed op. We bleven gaan, al kregen ze op het einde wel kansen om nog gelijk te maken. Zo kunnen er altijd dingen beter, maar al met al mogen we absoluut blij zijn. Hier kunnen we verder mee.\" In april wacht Oranje een volgende interlandperiode met oefenwedstrijden. De tegenstanders zijn nog niet bekend. Oranje viert de 1-0 van Jackie Groenen. Oranje viert de 1-0 van Jackie Groenen. Foto: ANP"
  },
  {
    "id": 6118438,
    "url": "https://www.nu.nl/coronavirus/6118438",
    "titel": "Verstappen rijdt eerste rondes voor Red Bull in 2021",
    "samenvatting": "Max Verstappen en zijn nieuwe teamgenoot Sergio P\u00e9rez hebben woensdag voor het eerst in de nieuwe auto van Red Bull Racing gereden. Dat gebeurde op een filmdag op het Britse circuit Silverstone.",
    "tekst": "Max Verstappen en zijn nieuwe teamgenoot Sergio P\u00e9rez hebben woensdag voor het eerst in de nieuwe auto van Red Bull Racing gereden. Dat gebeurde op een filmdag op het Britse circuit Silverstone. De filmdag is bedoeld om promotiemateriaal voor het team te verzamelen. Elk team mag maximaal 100 kilometer afleggen in de nieuwe auto's. Verstappen en P\u00e9rez reden ook nog even in de auto van vorig jaar. Red Bull stelde alleen beeldmateriaal van de oude auto beschikbaar. De filmdag is bedoeld om promotiemateriaal voor het team te verzamelen. Elk team mag maximaal 100 kilometer afleggen in de nieuwe auto's. Verstappen en P\u00e9rez reden ook nog even in de auto van vorig jaar. Red Bull stelde alleen beeldmateriaal van de oude auto beschikbaar. Foto: Red Bull Het team van Red Bull met vanaf links coureur Sergio P\u00e9rez, teambaas Christian Horner, ontwerper Adrian Newey, coureur Max Verstappen en reservecoureur Alexander Albon. Het team van Red Bull met vanaf links coureur Sergio P\u00e9rez, teambaas Christian Horner, ontwerper Adrian Newey, coureur Max Verstappen en reservecoureur Alexander Albon. Foto: Red Bull Net als vorig jaar wordt Red Bull in 2021 als de belangrijkste uitdager van wereldkampioen Mercedes gezien. Net als vorig jaar wordt Red Bull in 2021 als de belangrijkste uitdager van wereldkampioen Mercedes gezien. Foto: Red Bull P\u00e9rez met Toyoharu Tanabe, van motorleverancier Honda. De Japanners trekken zich aan het einde van dit seizoen terug uit de Formule 1. P\u00e9rez met Toyoharu Tanabe, van motorleverancier Honda. De Japanners trekken zich aan het einde van dit seizoen terug uit de Formule 1. Foto: Red Bull \"Het is elke keer weer geweldig om in een Formule 1-auto te rijden\", zei Verstappen. \"Op dagen als vandaag gaat het erom je weer comfortabel in de auto te voelen, zodat alles soepel verloopt richting de testdagen in Bahrein.\" \"Het is elke keer weer geweldig om in een Formule 1-auto te rijden\", zei Verstappen. \"Op dagen als vandaag gaat het erom je weer comfortabel in de auto te voelen, zodat alles soepel verloopt richting de testdagen in Bahrein.\" Foto: Red Bull"
  },
  {
    "id": 6118437,
    "url": "https://www.nu.nl/coronavirus/6118437",
    "titel": "Katharine McPhee en David Foster zijn ouders van een zoon",
    "samenvatting": "Zangeres Katharine McPhee en haar man, muziekproducent David Foster, hebben een zoon gekregen.",
    "tekst": "Zangeres Katharine McPhee en haar man, muziekproducent David Foster, hebben een zoon gekregen. \"Katharine McPhee and David Foster zijn ouders geworden van een gezonde zoon\", laat een woordvoerder van de 36-jarige zangeres weten aan People . \"Het gaat heel goed met moeder, vader en zoon.\" In oktober werd duidelijk dat het stel, dat in 2019 trouwde na een relatie van twee jaar, een kind krijgt. Beiden waren eerder getrouwd: zo was de 71-jarige Foster met onder anderen Yolanda Hadid getrouwd en met Linda Thompson, de moeder van Brandon en Brody Jenner. McPhee, die bekend werd dankzij haar deelname aan American Idol, was eerder getrouwd met acteur Nick Cokas. Foster heeft al vijf dochters uit zijn huwelijken met B.J. Cook en Rebecca Foster."
  },
  {
    "id": 6118436,
    "url": "https://www.nu.nl/coronavirus/6118436",
    "titel": "Machtsmisbruik D66'er onbewezen, wel negentien andere meldingen uit partij",
    "samenvatting": "Er zijn geen aanwijzingen dat een vooraanstaand lid van D66 zich schuldig heeft gemaakt aan seksuele intimidatie of machtsmisbruik, concludeert onafhankelijk onderzoeksbureau BING. Wel hebben negentien mensen zich bij de onderzoekers gemeld omdat ze zich onveilig hebben gevoeld binnen de partij.",
    "tekst": "Er zijn geen aanwijzingen dat een vooraanstaand lid van D66 zich schuldig heeft gemaakt aan seksuele intimidatie of machtsmisbruik, concludeert onafhankelijk onderzoeksbureau BING. Wel hebben negentien mensen zich bij de onderzoekers gemeld omdat ze zich onveilig hebben gevoeld binnen de partij. Eind vorig jaar plaatste een anonieme klokkenluider een verhaal op het internet waarin ze een invloedrijke D66'er beschuldigt van grensoverschrijdend gedrag. De D66'er werd beschuldigd vrouwen binnen de partij te intimideren en manipuleren. Het zou gaan om een ervaring met haar zelf en een ervaring van een andere D66'er met de betrokkene. De auteur van het stuk heeft zich niet kenbaar gemaakt bij de onderzoekers. Die hebben haar ervaringen daardoor niet kunnen onderzoeken. \"Dat is heel jammer en betreurenswaardig\", zegt een woordvoerder van het landelijk partijbureau woensdag. Het onderzoek werd ingesteld op verzoek van partijleider Sigrid Kaag. \"Uit het rapport blijkt voor mij nergens dat in onze vereniging sprake is van een structureel onveilige omgeving. Zo ken ik onze partij ook niet\", zegt ze in een reactie. \"Dat laat onverlet dat iemand persoonlijk een andere ervaring kan hebben. Dat blijkt ook uit het rapport. Laat glashelder zijn: iedere melding van ongewenst gedrag of van ongepaste of denigrerende opmerkingen richting vrouwen of mannen, is er \u00e9\u00e9n te veel. Het past niet en het hoort niet.\" Negentien meldingen van ongewenste ervaringen binnen de partij Ruim twee maanden lang konden mensen zich bij BING melden als zij ongewenste ervaringen hadden met partijleden, zoals seksuele intimidatie en machtsmisbruik. Er hebben zich geen personen gemeld die zeggen een dergelijke ervaring te hebben gehad met de invloedrijke D66'er die in het anonieme bericht werd genoemd. Negentien mensen hebben zich bij de onderzoekers gemeld omdat ze zich binnen de partij onveilig hebben gevoeld. Het gaat onder meer om grensoverschrijdend gedrag, machtsmisbruik maar ook om mensen die een integriteitsschending wilden melden. Volgens sommige personen handelde de partij hun eerdere melding hierover niet naar hun zin af. Twee mensen laten weten dat zij vinden dat hun loopbaan binnen D66 is beschadigd. De onderzoekers doen allerlei aanbevelingen om een veilig klimaat te bevorderen en klachten of meldingen over ongewenst gedrag en onveiligheid beter af te handelen. Het bestuur zegt die over te nemen."
  },
  {
    "id": 6118434,
    "url": "https://www.nu.nl/coronavirus/6118434",
    "titel": "Advocaat niet chagrijnig na nieuw puntenverlies Feyenoord: 'Ploeg was gretig'",
    "samenvatting": "Dick Advocaat is niet chagrijnig na de doelpuntloze remise van Feyenoord bij FC Groningen. De Rotterdammers wonnen woensdag voor de tweede wedstrijd op rij niet en raken daardoor verder achterop in de strijd om de tweede plaats in de Eredivisie.",
    "tekst": "Dick Advocaat is niet chagrijnig na de doelpuntloze remise van Feyenoord bij FC Groningen. De Rotterdammers wonnen woensdag voor de tweede wedstrijd op rij niet en raken daardoor verder achterop in de strijd om de tweede plaats in de Eredivisie. \"Ik vond het een gretige ploeg die het Groningen vanaf het begin heel moeilijk heeft gemaakt\", aldus Advocaat na afloop bij ESPN . \"We hadden genoeg kansen om de wedstrijd te beslissen, vooral in de tweede helft. We hebben heel dominant gespeeld en bepaalden eigenlijk alles.\" \"Dan moet je eigenlijk \u00e9\u00e9n of twee goals maken\", vervolgde Advocaat, die vooral blij was met het herstel dat zijn ploeg toonde na de belabberde wedstrijd van afgelopen zondag tegen FC Twente (2-2). \"Groningen heeft een goede ploeg en is lastig te bespelen. We hebben vandaag laten zien dat we beter zijn dan hen. We hebben twee punten laten liggen.\" Advocaat ziet ook dat Luis Sinisterra iedere week \"steeds beter\" wordt. De 21-jarige Colombiaan, die tien maanden aan de kant stond met een zware knieblessure, was tegen FC Groningen de gevaarlijkste speler van Feyenoord. \"Hij krijgt meer inhoud\", aldus Advocaat. \"Hij schiet de bal ook op de binnenkant van de paal na een geweldige actie.\" Steven Berghuis slaat de handen voor de ogen na een gemiste kans tegen FC Groningen. Steven Berghuis slaat de handen voor de ogen na een gemiste kans tegen FC Groningen. Foto: Pro Shots Berghuis: 'We hebben niet heel slecht gespeeld' Ook bij aanvoerder Steven Berghuis was van grote teleurstelling geen sprake. \"We hebben niet heel slecht gespeeld\", zei hij bij ESPN . \"In de eerste helft kregen we veel kansen, in de tweede helft hebben we Groningen continu op hun helft gehouden. Zij verdedigen dan met vijf man. Het was moeilijk er doorheen te komen.\" De aanvaller erkende dat zijn ploeg ook zelf inzag dat het beter moest na de matige wedstrijd tegen FC Twente. \"Het begint bij jezelf. Je stopt er alles in om te winnen. Aan negatieve gedachtes heb je niets als je het veld opkomt.\" Door de remise tegen FC Groningen blijft Feyenoord steken op de vierde plaats in de Eredivisie. De Rotterdammers hebben 43 punten, zeven punten minder dan nummer twee PSV. De nummer twee kwalificeert zich aan het einde van het seizoen voor de voorronde van de Champions League. Zie ook: Feyenoord na gelijkspel in Groningen verder achterop in strijd om tweede plek"
  },
  {
    "id": 6118433,
    "url": "https://www.nu.nl/coronavirus/6118433",
    "titel": "Defensie moet zich na oefening met gewonden beter voorbereiden op onweer",
    "samenvatting": "Defensie heeft onvoldoende risico's in kaart gebracht bij het voorbereiden van een praktijkoefening van mbo-leerlingen in Ossendrecht, concludeert de Inspectie Veiligheid Defensie. Bij de oefening in juni 2019 raakten meerdere aspirant-militairen gewond toen ze werden overvallen door noodweer. Een van hen raakte zwaargewond toen hij werd getroffen door de bliksem.",
    "tekst": "Defensie heeft onvoldoende risico's in kaart gebracht bij het voorbereiden van een praktijkoefening van mbo-leerlingen in Ossendrecht, concludeert de Inspectie Veiligheid Defensie . Bij de oefening in juni 2019 raakten meerdere aspirant-militairen gewond toen ze werden overvallen door noodweer. Een van hen raakte zwaargewond toen hij werd getroffen door de bliksem. Veertien leerlingen van de mbo-opleiding Veiligheid en Vakmanschap (VeVa) van het ROC Zuid-Holland waren in de Noord-Brabantse plaats voor een drie dagen durende oefening. Ze waren daar onder begeleiding van vijf instructeurs. Op 19 juni werd de groep overvallen door onweer. Het slechte weer was van tevoren wel opgemerkt door de meteorologische dienst van Defensie, maar werd niet doorgegeven aan de instructeurs omdat dit niet in de door de organisatie van de oefening opgestelde instructies stond. De organisatie van de oefening heeft onvoldoende oog gehad voor dit soort calamiteiten, schrijft de inspectie. Zo was er bijvoorbeeld geen duidelijk medisch evacuatieplan en was nergens vastgelegd hoe de instructeurs in geval van slecht weer moesten handelen, schrijft de inspectie. De inspectie adviseert Defensie duidelijker te beschrijven hoe bij calamiteiten moet worden gehandeld. Daarnaast moeten de risico's van slecht weer verplicht worden meegenomen bij de risico-inventarisatie van oefeningen. Defensieminister Ank Bijleveld en staatssecretaris Barbara Visser schrijven in een reactie dat ze de aanbevelingen van de inspectie overnemen."
  },
  {
    "id": 6118432,
    "url": "https://www.nu.nl/coronavirus/6118432",
    "titel": "VU eerste Nederlandse onderwijsinstelling met gratis menstruatieproducten",
    "samenvatting": "De Vrije Universiteit (VU) in Amsterdam biedt als eerste Nederlandse onderwijsinstelling gratis menstruatieproducten aan. Op initiatief van de studentenvakbond SRVU is daar het eerste kastje met de producten neergezet. De studentenbond hoopt dat door dit initiatief meer instanties zullen volgen.",
    "tekst": "De Vrije Universiteit (VU) in Amsterdam biedt als eerste Nederlandse onderwijsinstelling gratis menstruatieproducten aan. Op initiatief van de studentenvakbond SRVU is daar het eerste kastje met de producten neergezet. De studentenbond hoopt dat door dit initiatief meer instanties zullen volgen. In landen als Schotland, Engeland en Nieuw-Zeeland zijn menstruatieproducten al langer gratis. \"Er is hier in Nederland een poging gedaan in de politiek, maar helaas zonder vervolg\", aldus vicevoorzitter Kata Rakic van de SRVU. De studenten die nieuwspartner AT5 donderdagmiddag sprak, zijn positief. \"Ik heb er zelf natuurlijk niet veel baat bij\", aldus een mannelijke student. \"Maar ik denk dat de gemiddelde vrouwelijke student dit wel kan waarderen.\" Een ander: \"Je hebt altijd weleens dat je het vergeet of dat je net ongesteld wordt, dus nu kan je het zonder g\u00eane hier pakken.\" Op de vraag of juist studenten de groep zijn die menstruatieproducten gratis moeten krijgen, antwoordt Rakic dat ook studenten soms krap bij kas zitten. \"En soms kom je ook gewoon tekort in nood en dan kun je bij ons terecht.\""
  },
  {
    "id": 6118430,
    "url": "https://www.nu.nl/coronavirus/6118430",
    "titel": "Reacties na zeges Manchester City en Real (gesloten)",
    "samenvatting": "",
    "tekst": "Goedenavond en welkom in dit liveblog op NU.nl. Wij (Sam Blom en Patrick Moeke) houden je vanavond op de hoogte van alle ontwikkelingen bij de duels in de Champions League. Veel plezier! Champions League Achtste finales Uitslagen: Gladbach-Manchester City 0-2 Atalanta-Real Madrid 0-1 Champions League \u00b7 woensdag om 21:57 Josep Guardiola boekte zijn 81e zege in de Champions League en evenaart daarmee Jos\u00e9 Mourinho. \ud83d\udcc8 - Most Champions League matches won by manager102 - Alex Ferguson89 - Carlo Ancelotti86 - Ars\u00e8ne Wenger81 - Josep Guardiola (+1)81 - Jos\u00e9 Mourinho57 - Louis van Gaal #ManCity #UCL Avatar Auteur Gracenote Live Moment van plaatsen 21:50 - 24 februari 2021 woensdag om 21:57 Atalanta-Real Madrid \u00b7 woensdag om 21:55 Mendy bezorgt Real uitzege tegen tiental Atalanta. Real Madrid verschaft zichzelf een goede uitgangspositie voor de return tegen Atalanta. In Bergamo wint de ploeg van Zinedine Zidane met 0-1 door een late goal van Ferland Mendy. Atalanta speelde bijna de gehele wedstrijd met tien man, na een rode kaart voor Remo Freuler. Atalanta-Real Madrid \u00b7 woensdag om 21:50 90' Real prikt er meteen bijna eentje bij, maar het schot van dichtbij van Casemiro wordt geblokt. Gladbach-Manchester City \u00b7 woensdag om 21:50 City is genadig voor Gladbach met 0-2-zege Manchester City boekt in het Hongaarse Boedapest een eenvoudige 0-2-zege op Borussia M\u00f6nchengladbach. De Engelse ploeg is de volledige wedstrijd heer en meester, maar verzuimt om de score veel hoger te laten uitvallen. Bernardo Silva opent voor rust de score en na de pauze bepaalt Gabriel Jesus de eindstand. Atalanta-Real Madrid \u00b7 woensdag om 21:45 86' GOAL Real Madrid! 0-1 Daar is dan toch het doelpunt voor Real! Nota bene linksback Mendy, die ook al de rode kaart voor Freuler versierde, breekt de ban. Hij schiet de bal vanaf de rand van de zestien met zijn mindere rechterbeen precies in de onderhoek. woensdag om 21:45 Atalanta-Real Madrid \u00b7 woensdag om 21:43 82' Opvallend. Casemiro, die al geel heeft, gaat in de zestien van Atalanta heel makkelijk na de grond. Hij krijgt een reprimande van scheidsrechter Stieler, maar een tweede gele kaart volgt er niet. Gladbach-Manchester City \u00b7 woensdag om 21:35 78' En daar staat het al bijna 0-3 voor City, dat werkelijk over Gladbach heen walst. Een schot van G\u00fcndogan gaat nipt over. Atalanta-Real Madrid \u00b7 woensdag om 21:33 74' Real begon voortvarend aan de tweede helft, maar heeft die lijn niet kunnen doortrekken. Atalanta cre\u00ebert zelf niets, maar zal tevreden zijn met de beperkte hoeveelheid kansen die het toestaat met tien man. Atalanta-Real Madrid \u00b7 woensdag om 21:28 Voorlopig nog geen goals bij Atalanta-Real. Dat is opvallend, gezien de statistieken van Atalanta in de Champions League. Tot nu toe leverde elke CL-wedstrijd van de Italianen namelijk minimaal twee goals op. De enige uitzondering is de wedstrijd van eerder dit seizoen tegen Ajax. In Amsterdam won Atalanta toen met 0-1. Gladbach-Manchester City \u00b7 woensdag om 21:21 65' GOAL Manchester City! 0-2 Bernardo Silva zorgde in de eerste helft met een kopbal al voor de 0-1 en nu levert hij met zijn hoofd een assist af. De Portugees legt klaar voor Gabriel Jesus, die vallend de marge verdubbelt. woensdag om 21:21 Atalanta-Real Madrid \u00b7 woensdag om 21:17 Marten de Roon houdt met zijn Atalanta Real voorlopig nog van scoren af, ondanks dat het al sinds de 17e minuut met tien man speelt. Atalanta-Real Madrid \u00b7 woensdag om 21:14 53' Wat een kans voor Vinicius! Op een paar meter van het doel krijgt de vleugelspeler de bal plots voor zijn voeten, maar wonderbaarlijk genoeg gaat de bal over het doel. Zo houdt Atalanta nog stand, al dringt Real steeds meer aan. Gladbach-Manchester City \u00b7 woensdag om 21:11 Gladbach heeft nog geen enkele keer het City-doel onder vuur genomen in dit duel. En dat is opvallend aangezien de Duitse ploeg in de groepsfase van de Champions League met zestien treffers juist een van de meest scorende ploegen van Europa was. Atalanta-Real Madrid \u00b7 woensdag om 21:08 47' Atalanta ontsnapt vlak na rust. De inzet van Modric met buitenkans rechts wordt van richting veranderd, en rolt net langs de, voor Real, verkeerde kant van de paal. Atalanta-Real Madrid \u00b7 woensdag om 21:05 46' Ook bij Atalanta-Real rolt de bal weer. woensdag om 21:05 Gladbach-Manchester City \u00b7 woensdag om 21:04 46' We zijn weer onderweg bij Gladbach-Manchester City. Kan de 'thuisploeg' in Budapest nog wat aan de achterstand doen? Atalanta-Real Madrid \u00b7 woensdag om 20:51 Rust! Atalanta en Real Madrid gaan rusten met een 0-0-tussenstand. De thuisploeg speelt al een half uur met tien man door de rode kaart van Freuler, maar Real heeft veel moeite om de numerieke meerderheid om te zetten in kansen. Atalanta-Real Madrid \u00b7 woensdag om 20:47 45+1' De grootste kans in de eerste helft is voor Varane. Kroos snijdt een vrije trap scherp aan en Gollini voorkomt met een reflex de openingstreffer van de Franse verdediger. Gladbach-Manchester City \u00b7 woensdag om 20:47 Rust! Manchester City heerst in Budapest en staat door een treffer van Bernardo Silva op een 0-1-voorsprong tegen Gladbach. Atalanta-Real Madrid \u00b7 woensdag om 20:45 44' Isco krijgt een kans om te score te openen, maar mist de bal na een voorzet van de rechterkant. Uit de herhaling blijkt dat de Spanjaard buitenspel stond, dus een eventueel doelpunt had sowieso niet geteld. woensdag om 20:45 Gladbach-Manchester City \u00b7 woensdag om 20:45 De laatste keer dat Gladbach een treffer incasseerde op het hoogste Europese niveau was op 12 april 1978. In de return van de halve finales noteerden Ray Kennedy, Kenny Dalglish en Jimmy Case destijds de treffers namens Liverpool. Atalanta-Real Madrid \u00b7 woensdag om 20:42 40' Het tiental van Atalanta blijft voorlopig redelijk simpel overeind en laat nu zelf ook van zich horen. Luis Muriel komt echter niet verder dan een slap schot, dat ongevaarlijk naast rolt. Atalanta-Real Madrid \u00b7 woensdag om 20:41 39' Eindelijk wat gevaar van Real, maar Vinicius schiet over. Vlak daarna kopt Marco Asensio recht in de handen van Gollini Gladbach-Manchester City \u00b7 woensdag om 20:40 40' Een afstandsschot van Cancelo suist over de lat. Borussia M\u00f6nchengladbach heeft in deze eerste helft helemaal niets in te brengen tegen de Engelse grootmacht. Gladbach-Manchester City \u00b7 woensdag om 20:36 Silva noteert vanavond zijn achtste Champions League-goal, maar pas zijn eerste Europese doelpunt met een kopbal. Atalanta-Real Madrid \u00b7 woensdag om 20:35 Voor de wedstrijd was er een minuut stilte voor het overlijden van Atalanta-speler Willy Braciano Ta Bi (21). Hij stierf gisteren aan een tumor. Atalanta-Real Madrid \u00b7 woensdag om 20:30 30' Opnieuw een tegenvaller voor Atalanta. Topscorer Duvan Zapata kan niet verder. Hij wordt vervangen door Mario Pasalic. Gladbach-Manchester City \u00b7 woensdag om 20:29 29' GOAL Manchester City! 0-1 Na een klein half uur is het raak voor Manchester City! Jo\u00e3o Cancelo legt de bal perfect op het hoofd van Bernardo Silva, die simpel de score opent. Atalanta-Real Madrid \u00b7 woensdag om 20:27 25' Nacho stoomt op vanuit de verdediging en mag zo doorlopen, maar raakt de bal vervolgens dusdanig verkeerd dat die aan de andere kant van het veld over de zijlijn gaat. Atalanta-Real Madrid \u00b7 woensdag om 20:25 23' Casemiro krijgt geel en mist de returnwedstrijd over drie weken in Madrid. Zidane mist al een groot aantal spelers vanavond en moet het dus in de return hoe dan ook zonder zijn controlerende middenvelder stellen. Atalanta-Real Madrid \u00b7 woensdag om 20:23 22' Met zijn rode kaart krijgt Freuler twee bedenkelijke mijlpalen achter zijn naam. Hij is namelijk de eerste Atalanta-speler ooit die rood krijgt in een Champions League-wedstrijd \u00e9n de eerste Zwitser die een directe rode kaart krijgt in de Champions League. Gladbach-Manchester City \u00b7 woensdag om 20:23 23' Na een kwart wedstrijd hebben we in Boedapest een paar halve mogelijkheden voor City gezien. Tot uitgespeelde kansen zijn beide teams nog niet gekomen. Atalanta-Real Madrid \u00b7 woensdag om 20:18 18' Rode kaart Atalanta! Remo Freuler haalt de de doorgebroken Ferland Mendy onderuit en kan inrukken. Grote tegenvaller voor de Italianen. Gladbach-Manchester City \u00b7 woensdag om 20:13 13' City laat Gladbach nauwelijks van de eigen helft komen in de openingsfase van deze wedstrijd. De Duitsers lijken het vandaag vooral van de counter te moeten hebben. Atalanta-Real Madrid \u00b7 woensdag om 20:11 10' Nog weinig verheffende momenten in de openingsfase in Bergamo. Atalanta begon goed, maar Real Madrid lijkt nu de touwtjes wat meer in handen te nemen. Gladbach-Manchester City \u00b7 woensdag om 20:07 Vanwege coronaristricties speelt Gladbach-Manchester City zich af in de Hongaarse hoofdstad Boedapest. Helaas is geen van de 67.000 stoeltjes in de Pusk\u00e1s Ar\u00e9na gevuld. Champions League \u00b7 woensdag om 20:00 1' Aftrap! We zijn onderweg in de achtste finales van de Champions League. De bal rolt bij Borussia M\u00f6nchengladbach-Manchester City en Atalanta Real Madrid. Gladbach-Manchester City \u00b7 woensdag om 19:38 Bij Borussia M\u00f6nchengladbach-Manchester City was al duidelijk dat er geen Nederlanders op het veld zouden staan. Nathan Ak\u00e9, de enige Nederlander die mee had kunnen doen, ontbreekt bij de bezoekers vanwege een spierblessure. Gladbach: Sommer; Elvedi, Zakaria, Ginter; Lainer, Neuhaus, Kramer, Hofmann, Bensebaini; Plea, Stindl. Manchester City: Ederson; Walker, Dias, Laporte, Cancelo; Bernardo, Rodri, Gundogan; Foden, Gabriel Jes\u00fas, Sterling. Atalanta-Real Madrid \u00b7 woensdag om 19:30 En ook de opstelling van Real Madrid is binnen. Trainer Zin\u00e9dine Zidane kampt met een bijna volledig elftal aan blessures en heeft flink moeten rouleren. \ud83d\udccb\u2705 \u00a1Nuestro XI inicial \ud83c\udd9a @Atalanta_BC ! @Liberbank | #UCL Avatar Auteur Real Madrid C.F. Moment van plaatsen 18:39 - 24 februari 2021 Atalanta-Real Madrid \u00b7 woensdag om 19:23 Marten de Roon heeft een basisplaats bij Atalanta, dat om 21.00 uur begint aan het achtstefinaleduel met Real Madrid. Sam Lammers zit op de bank van de Italiaanse ploeg, waar Hans Hateboer ontbreekt vanwege een voetblessure. Terug omhoog"
  },
  {
    "id": 6118429,
    "url": "https://www.nu.nl/coronavirus/6118429",
    "titel": "Topscorer Messi leidt FC Barcelona met twee treffers langs Elche",
    "samenvatting": "Lionel Messi heeft FC Barcelona woensdag aan een 3-0-zege op Elche CF geholpen. De sterspeler maakte de eerste twee treffers tegen de degradatiekandidaat.",
    "tekst": "Lionel Messi heeft FC Barcelona woensdag aan een 3-0-zege op Elche CF geholpen. De sterspeler maakte de eerste twee treffers tegen de degradatiekandidaat. Daardoor is Messi ook de nieuwe topscorer van La Liga. De zesvoudig Wereldvoetballer van het Jaar maakte dit seizoen achttien treffers. Hij laat oud-ploeggenoot Luis Su\u00e1rez achter zich, die namens Atl\u00e9tico Madrid zestien goals heeft gemaakt. Messi opende de score in Camp Nou kort na rust. Hij dribbelde door de as en zette een een-tweetje op met Martin Braithwaite. De Deense spits speelde de bal fraai met de hak terug en Messi prikte binnen: 1-0. Bij de 2-0 kwam de knappe assist van Frenkie de Jong, die op de linkerflank op snelheid langs twee Elche-verdedigers glipte en Messi bediende. De Argentijn scoorde vervolgens van dichtbij. Kort daarna tekende Jordi Alba voor de 3-0 voor de ploeg van trainer Ronald Koeman. De linksback volleerde binnen nadat Braithwaite een voorzet van Messi terugkopte. Sergi\u00f1o Dest mocht in de slotfase invallen en kreeg nog bijna een assist op zijn naam. De verdediger zag hoe Antoine Griezmann uit zijn voorzet op de lat schoot. Messi wijst naar de hemel na een van zijn treffers tegen Elche. Messi wijst naar de hemel na een van zijn treffers tegen Elche. Foto: Pro Shots Barcelona vijf punten achter koploper Atl\u00e9tico Met de overtuigende thuiszege herstelt 'Bar\u00e7a' zich van een zwakke week. De Catalanen verloren vorige week met 1-4 in de Champions League van Paris Saint-Germain en speelden zondag thuis met 1-1 gelijk tegen C\u00e1diz. Op de ranglijst van La Liga heeft Barcelona als nummer drie een achterstand van vijf punten op koploper Atl\u00e9tico, dat nog wel een wedstrijd minder heeft gespeeld. Bekijk de stand, de uitslagen en het programma in La Liga"
  },
  {
    "id": 6118428,
    "url": "https://www.nu.nl/coronavirus/6118428",
    "titel": "Feyenoord na gelijkspel in Groningen verder achterop in strijd om tweede plek",
    "samenvatting": "Feyenoord heeft woensdag opnieuw averij opgelopen in de strijd om de tweede plaats in de Eredivisie. De Rotterdammers moesten in de inhaalwedstrijd bij FC Groningen genoegen nemen met een gelijkspel: 0-0.",
    "tekst": "Feyenoord heeft woensdag opnieuw averij opgelopen in de strijd om de tweede plaats in de Eredivisie. De Rotterdammers moesten in de inhaalwedstrijd bij FC Groningen genoegen nemen met een gelijkspel: 0-0. Feyenoord mocht het meeste aanspraak maken op de zege, maar had pech in de afronding. De bezoekers raakten tot drie keer toe het aluminium, waardoor ze een nieuwe tegenvaller kregen te verwerken. In de afgelopen week werd Feyenoord na een bizarre slotfase uitgeschakeld door sc Heerenveen (4-3) in de kwartfinales van het TOTO KNVB Beker-toernooi en kwam het in competitieverband niet verder dan een 2-2-gelijkspel bij FC Twente. Feyenoord heeft als nummer vier zeven punten achterstand op nummer twee PSV en drie punten op nummer drie AZ, zondag de tegenstander in Alkmaar. FC Groningen staat op een keurige zesde plaats en heeft maar vier punten minder dan Feyenoord. Bryan Linssen treft met een stiftje de bovenkant van de lat. Bryan Linssen treft met een stiftje de bovenkant van de lat. Foto: Pro Shots Feyenoord met twee wijzigingen Feyenoord grossierde zondag tegen FC Twente in fouten, maar had het tegen FC Groningen een stuk beter op orde. De wijzigingen in het elftal - Eric Botteghin voor Uros Spajic en Leroy Fer voor Mark Diemers - kwamen het spel ten goede, maar het was goed zichtbaar dat het vertrouwen nog altijd broos is. De eerste mogelijkheden waren voor Feyenoord. Steven Berghuis schoot na slordig balverlies van Bart van Hintum net naast. Even later mikte Bryan Linssen (die de drie spitsen Nicolai J\u00f8rgensen, Lucas Pratto en R\u00f3bert Bozen\u00edk opnieuw op de bank hield) recht in de handen van doelman Sergio Padt. FC Groningen zocht waar mogelijk ook de aanval en dat leverde hen aanvankelijk zelfs de grootste kansen op. Zowel Tomas Suslov als Gabriel Gudmundsson stuitte op keeper Nick Marsman, die de vervanger was van de nog altijd geblesseerde eerste keuze Justin Bijlow. Steven Berghuis geeft al zittend op de grond een aanwijzing aan een ploeggenoot. Steven Berghuis geeft al zittend op de grond een aanwijzing aan een ploeggenoot. Foto: Pro Shots Feyenoord behoudt het initiatief Feyenoord behield desondanks wel het initiatief en was na een kleine twintig minuten zelf ook heel dicht bij de openingstreffer, maar Luis Sinisterra raakte uit een hoekschop de paal. Aan de andere kant redde Marsman nog maar weer eens op een kopbal van J\u00f8rgen Strand Larsen. Het spelbeeld was in de tweede helft hetzelfde. Feyenoord startte heel sterk, maar had pech in de afronding. Sinisterra zag zijn kopbal uit een corner dit keer van de lijn worden gehaald door Alessio Da Cruz en Linssen trof met een stiftje de bovenkant van de lat. De storm van Feyenoord ging vervolgens ietwat liggen en FC Groningen slaagde er niet in om gevaar te stichten, waardoor een 0-0 onoverkomelijk leek. Wederom Sinisterra had daar verandering in kunnen brengen, maar hij raakte met een gekruld schot voor de tweede keer de paal. Bekijk de uitslagen, het programma en de stand in de Eredivisie"
  },
  {
    "id": 6118426,
    "url": "https://www.nu.nl/coronavirus/6118426",
    "titel": "Festival Best Kept Secret gaat ook dit jaar niet door",
    "samenvatting": "Het festival Best Kept Secret is ook dit jaar afgelast, zo maakt de organisatie woensdag bekend. Vorig jaar ging het festival in het Noord-Brabantse Hilvarenbeek vanwege de coronacrisis ook niet door.",
    "tekst": "Het festival Best Kept Secret is ook dit jaar afgelast, zo maakt de organisatie woensdag bekend. Vorig jaar ging het festival in het Noord-Brabantse Hilvarenbeek vanwege de coronacrisis ook niet door. \"We hebben er alles aan gedaan om tot een andere uitkomst te komen, maar helaas is er te veel onzekerheid over het begin van het festivalseizoen en blijkt verplaatsen naar een later moment in de zomer voor ons onhaalbaar\", laat de organisatie weten. Artiesten als Massive Attack en The National zouden er optreden. Sinds 2013 wordt het festival traditiegetrouw in de eerste weken van juni georganiseerd. Dit jaar zou dat van 11 tot en met 13 juni zijn. Het kabinet heeft een garantiefonds opgezet voor festivals, maar alleen evenementen vanaf 1 juli kunnen daar een beroep op doen wanneer de festivalzomer toch niet doorgaat. Best Kept Secret valt daarmee buiten de regeling. Mensen met een kaartje krijgen hun geld voor 31 maart terug. Vorig jaar was er nog de mogelijkheid om het ticket te bewaren voor volgend jaar, maar dat is dit jaar niet mogelijk. Eerder werd Paaspop al verplaatst naar het najaar. De organisatie hoopt dat het festival dan wel kan doorgaan."
  },
  {
    "id": 6118425,
    "url": "https://www.nu.nl/coronavirus/6118425",
    "titel": "Oranjevrouwen boeken in oefenwedstrijd na 21 jaar weer zege op Duitsland",
    "samenvatting": "De Oranjevrouwen hebben woensdag na 21 jaar weer van Duitsland gewonnen. De ploeg van bondscoach Sarina Wiegman was in Venlo met 2-1 te sterk voor de tweevoudig wereldkampioen.",
    "tekst": "De Oranjevrouwen hebben woensdag na 21 jaar weer van Duitsland gewonnen. De ploeg van bondscoach Sarina Wiegman was in Venlo met 2-1 te sterk voor de tweevoudig wereldkampioen. De vorige keer dat de Nederlandse vrouwen zegevierden tegen Duitsland (2-0 in maart 2000) stond bondscoach Wiegman nog als speler in het veld. Sindsdien werd zeven keer verloren en twee keer gelijkgespeeld. Die slechte reeks is nu ten einde. Jackie Groenen zette Oranje in De Koel na zeventien minuten op voorsprong, maar op slag van rust was het weer gelijk. Laura Freigang tikte tegen de verhouding in de 1-1 binnen. Na een uur spelen kopte Dani\u00eblle van de Donk Nederland op 2-1 en daar bleef het bij, al miste Duitsland in de slotfase nog een paar goede kansen. De zege op Duitsland is een opsteker voor Oranje richting de Olympische Spelen in Tokio, nadat Belgi\u00eb donderdag al met 1-6 werd verslagen. In april wacht Oranje een volgende interlandperiode om te oefenen. De tegenstanders zijn nog niet bekend. Lize Kop kreeg op doel de kans van bondscoach Sarina Wiegman. Lize Kop kreeg op doel de kans van bondscoach Sarina Wiegman. Foto: ANP Martens mist enorme kans Oranje was donderdag in De Koel vanaf het begin beter dan de Duitsers en dat had na vier minuten al moeten resulteren in een 1-0-voorsprong. Nadat een schitterende poging van Jill Roord via de onderkant van de lat het veld weer in kwam, kon Lieke Martens ongehinderd binnentikken, ware het niet dat de buitenspeler de bal totaal verkeerd raakte en hopeloos over schoot. In de zesde minuut zag Roord een volgende poging gekeerd worden door de Duitse keeper Merle Frohms, waarna het in de zeventiende minuut wel raak was voor Oranje. Een lage voorzet van Vivianne Miedema werd door Groenen schitterend in de verre hoek geschoten (1-0). In het vervolg van de eerste helft kreeg Oranje meer kansen. Martens speelde ondanks haar misser met zelfvertrouwen en liet een paar mooie dribbels zien, maar steeds weer stond de Duitse keeper Frohms in de weg. De gemiste kansen kwamen Nederland duur te staan, want op slag van rust maakte Duitsland tegen de verhouding in gelijk. Freigang tikte bij de tweede paal een voorzet binnen (1-1). Vreugde bij Duitsland na de 1-1. Vreugde bij Duitsland na de 1-1. Foto: Pro Shots Roord raakt opnieuw de lat Aan het begin van de tweede helft had Oranje weer op voorsprong kunnen en moeten komen. Van de Donk kreeg een paar meter voor het Duitse doel een enorme kans, maar ze kopte ongehinderd over. Zo ging Nederland verder met het missen van kansen. Martens bleef ook haar acties maken en ditmaal ging haar poging naast. Duitsland, nummer twee van de FIFA-ranking, beet na rust wel meer van zich af, maar het was Oranje dat weer een voorsprong nam. Roord had al kunnen scoren, maar via Frohms kwam de bal tegen de lat, waarna Van de Donk in de rebound trefzeker was met het hoofd (2-1). De kleinste speler van het veld (1,60 meter) kreeg zo alsnog een kopdoelpunt achter haar naam. Met de tweede goal van Oranje was de wedstrijd nog niet beslist, zeker niet omdat Lize Kop een onzekere indruk maakte. De reservekeeper, die deze wedstrijd de kans kreeg van Wiegman, trapte de bal een paar keer in Duitse voeten, maar steeds liep het goed af. Ook Stefanie van der Gragt stond nog een keer te klungelen. Het gevolg was een enorme kans voor Klara B\u00fchl, die oog in oog met Kop wild over schoot. Zo ontsnapte Oranje in de slotfase, waardoor na 21 jaar weer een overwinning op Duitsland gevierd kon worden. Tevredenheid na afloop bij Lieke Martens. Tevredenheid na afloop bij Lieke Martens. Foto: ANP Zie ook: Spitse na zeldzame zege op Duitsland: 'Hier waren we op gebrand'"
  },
  {
    "id": 6118424,
    "url": "https://www.nu.nl/coronavirus/6118424",
    "titel": "Tuincentra willen op buitenterrein meer dan twee klanten kunnen ontvangen",
    "samenvatting": "Tuincentra zouden buitenterreinen voor meer dan twee klanten tegelijk moeten kunnen openen. Daarvoor pleit belangenorganisatie Tuinbranche Nederland woensdag. De organisatie vindt dat tuincentra met de dinsdag aangekondigde versoepeling van lockdownmaatregelen niet geholpen zijn.",
    "tekst": "Tuincentra zouden buitenterreinen voor meer dan twee klanten tegelijk moeten kunnen openen. Daarvoor pleit belangenorganisatie Tuinbranche Nederland woensdag. De organisatie vindt dat tuincentra met de dinsdag aangekondigde versoepeling van lockdownmaatregelen niet geholpen zijn. Directeur Frank van der Heide van de brancheorganisatie wijst erop dat tuincentra vaak een winkeloppervlak tussen de 3000 en ruim 15.000 vierkante meter hebben. Een groot deel daarvan is in de open lucht. Daar zou het volgens hem prima mogelijk zijn om \u00e9\u00e9n klant per 40 vierkante meter toe te laten, stelt hij. Op dit moment mogen tuincentra op hun buitenterreinen alleen nog bloemen verkopen. Voor andere producten, zoals planten of bloembollen, geldt dat klanten die alleen kunnen bestellen en minimaal vier uur later mogen afhalen. Tuincentra vrezen dat met de lente in aantocht, wanneer er doorgaans veel tuinplanten worden verkocht, nu veel van die versproducten moeten worden weggegooid door een tekort aan geschikte verkooplocaties. Het kabinet maakte dinsdag bekend dat winkels weer klanten mogen toelaten op afspraak. Tussen reservering en het winkelbezoek moet minstens vier uur zitten. Per verdieping van een winkel mogen hoogstens twee klanten tegelijk aanwezig zijn."
  },
  {
    "id": 6118423,
    "url": "https://www.nu.nl/coronavirus/6118423",
    "titel": "Tottenham na nieuwe ruime zege op Wolfsberger verder in Europa League",
    "samenvatting": "Tottenham Hotspur heeft zich woensdag met speels gemak geplaatst voor de achtste finales van de Europa League. De Engelsen wonnen in eigen huis ook de return tegen Wolfsberger AC met ruime cijfers: 4-0.",
    "tekst": "Tottenham Hotspur heeft zich woensdag met speels gemak geplaatst voor de achtste finales van de Europa League. De Engelsen wonnen in eigen huis ook de return tegen Wolfsberger AC met ruime cijfers: 4-0. Tottenham was vorige week in de heenwedstrijd in Boedapest (vanwege de Britse variant van het coronavirus mocht de club niet naar Oostenrijk reizen) al met 1-4 te sterk. Woensdag deden de 'Spurs' het op eigen veld met Steven Bergwijn in de basis - hij werd in de slotfase gewisseld - nog een stukje beter. Dele Alli zorgde al in de tiende minuut voor het openingsdoelpunt. Carlos Vin\u00edcius, Gareth Bale en opnieuw Vin\u00edcius waren na rust verantwoordelijk voor de overige treffers. Met name de goals van Alli (omhaal) en Bale (tegendraads schot in de kruising) waren van grote schoonheid. Wolfsberger schakelde in de groepsfase nog Feyenoord uit. De club zegevierde in zowel de uitwedstrijd (1-4) als de thuiswedstrijd (1-0) tegen de Rotterdammers, maar een stunt tegen Tottenham zat er geen moment in. Tottenham kon wel weer een succesje gebruiken. De ploeg van de bekritiseerde manager Jos\u00e9 Mourinho verloor vijf van de laatste zes duels in de Premier League en is daardoor afgezakt naar de teleurstellende negende plaats. Bovendien strandden de 'Spurs' tussendoor in de vijfde ronde van de FA Cup. De overige returns in de tweede ronde van de Europa League worden donderdag afgewerkt. Ajax en PSV spelen dan thuis tegen respectievelijk Lille OSC en Olympiacos. De Amsterdammers verdedigen een 1-2-zege en de Eindhovenaren moeten terug zien te komen van een 4-2-nederlaag. Bekijk de uitslagen en het programma in de Europa League"
  },
  {
    "id": 6118422,
    "url": "https://www.nu.nl/coronavirus/6118422",
    "titel": "IOC heeft sterke voorkeur voor Brisbane als gastheer van Spelen in 2032",
    "samenvatting": "De kans is groot dat de Olympische Spelen van 2032 in het Australische Brisbane gehouden zullen worden. Het IOC heeft er unaniem mee ingestemd dat die stad als voorkeursbieder wordt gezien voor het evenement.",
    "tekst": "De kans is groot dat de Olympische Spelen van 2032 in het Australische Brisbane gehouden zullen worden. Het IOC heeft er unaniem mee ingestemd dat die stad als voorkeursbieder wordt gezien voor het evenement. Dat vertelde voorzitter Thomas Bach woensdag tijdens een digitale bijeenkomst van het IOC. De sportkoepel gaat de komende periode met de voorkeursbieder in gesprek om te bekijken of en hoe het evenement daar gehouden kan worden. In 2019 paste het IOC de biedingsprocedure aan. Er wordt voortaan sneller duidelijkheid gegeven, om zo de kosten voor kandidaat-gaststeden te beperken. Ook kan daarmee worden voorkomen dat die steden proberen IOC-leden om te kopen. Er zijn nog geen offici\u00eble bids ingestuurd voor de Spelen van 2032. Brisbane en de Australische regio Gold Coast hebben wel te kennen gegeven interesse te hebben. Amsterdam en Rotterdam dachten aan bid In Nederland werd er ook voorzichtig nagedacht om een poging te wagen de Spelen van 2032 hierheen te halen. Amsterdam en Rotterdam zouden als gaststeden moeten fungeren. Eventueel zouden ook Belgi\u00eb en Luxemburg enkele wedstrijden kunnen huisvesten. Die plannen kunnen nu hoogstwaarschijnlijk de koelkast in. Hetzelfde geldt onder meer voor Mumbai (India), Jakarta (Indonesi\u00eb), Doha (Qatar), Seoel en Pyeongchang (Zuid- en Noord-Korea), Chengdu en Sjanghai (China), het Ruhrgebied (Duitsland), Madrid (Spanje), Istanboel (Turkije), Noord-Itali\u00eb, Londen (Verenigd Koninkrijk), Boedapest (Hongarije), Salla (Finland) en Montreal en Toronto (Canada), waar ook werd nagedacht om de Spelen te organiseren. Brisbane kan derde Australische gaststad worden Als Brisbane, dat zo'n 2,2 miljoen inwoners telt, daadwerkelijk de Zomerspelen mag organiseren, dan is het de derde keer dat het grootste sportevenement ter wereld in Australi\u00eb plaatsvindt. Eerder hadden Melbourne (1956) en Sydney (2000) de eer. Komende zomer vinden de uitgestelde Spelen van Tokio plaats. De Spelen van 2024 en 2028 zijn reeds vergeven aan respectievelijk Parijs en Los Angeles. Het is nog onbekend wanneer het IOC bekendmaakt waar de Spelen van 2032 gehouden worden, maar dat zal uiterlijk in 2025 gebeuren."
  },
  {
    "id": 6118421,
    "url": "https://www.nu.nl/coronavirus/6118421",
    "titel": "Producent van vegavlees Vivera mogelijk voor honderden miljoenen verkocht",
    "samenvatting": "Producent van vleesvervangers Vivera zou voor \"honderden miljoenen\" euro's in de etalage staan, zo zeggen bronnen woensdag tegen Het Financieele Dagblad. Het bedrijf is de grootste producent van vleesvervangers in Nederland.",
    "tekst": "Producent van vleesvervangers Vivera zou voor \"honderden miljoenen\" euro's in de etalage staan, zo zeggen bronnen woensdag tegen Het Financieele Dagblad . Het bedrijf is de grootste producent van vleesvervangers in Nederland. Het is nog niet duidelijk welke partijen er interesse hebben in de producent. Volgens het FD komt die interesse mogelijk vooral vanuit bedrijven in de voedingsmiddelenindustrie, en misschien zelfs van vleesproducenten. Twee jaar geleden verkocht Vivera juist alle vleesactiviteiten om zich voortaan alleen nog te richten op de productie van plantaardige producten. Vivera betrad in 1990 voor het eerst de markt met vleesvervangers. Inmiddels verkoopt het ruim vijftig producten in bijna 30.000 supermarkten door heel Europa. In 2020 draaide het bedrijf een omzet van 85 miljoen euro, die het voor 2025 wil verdriedubbelen. De komende jaren investeert Vivera daarom miljoenen in machines en fabrieken om een hoger productievolume te kunnen draaien."
  },
  {
    "id": 6118420,
    "url": "https://www.nu.nl/coronavirus/6118420",
    "titel": "Braziliaanse e-sporter Call of Duty brengt andere speler om het leven",
    "samenvatting": "Een ruzie tussen twee Braziliaanse Call of Duty-e-sporters is uitgemond in een moord. De negentienjarige Ingrid 'Sol' Oliveira Bueno da Silva werd maandag dood aangetroffen in de woning van Guilherme 'Flashlight' Alves Costa, die bekende haar om het leven te hebben gebracht.",
    "tekst": "Een ruzie tussen twee Braziliaanse Call of Duty -e-sporters is uitgemond in een moord. De negentienjarige Ingrid 'Sol' Oliveira Bueno da Silva werd maandag dood aangetroffen in de woning van Guilherme 'Flashlight' Alves Costa, die bekende haar om het leven te hebben gebracht. Volgens ESPN Brazil werd de vrouw met meerdere steekwonden in de woning van Alves gevonden. Ze was toen al niet meer in leven. Alves werd kort na de moord opgepakt door de politie en bekende direct Oliveira om het leven te hebben gebracht. In een video van zijn arrestatie zegt Alves dat zijn \"geestelijke gezondheid in orde is\" en dat hij \"de vrouw wilde vermoorden\". Hij zou daarvoor enkele weken geleden al plannen hebben gemaakt. Volgens Gamers Elite, het team waar Alves voor speelde, zou hij de moord ook hebben gefilmd. Vervolgens zou hij de video in een groepsgesprek op WhatsApp, waarin zijn medespelers zaten, hebben verspreid. De beelden zijn overhandigd aan de politie. De twee hadden elkaar enige tijd geleden leren kennen op het internet. Waar ze ruzie over hadden, is niet duidelijk. Fantastic Brazil Impact, het team waar Oliveira voor speelde, zegt diepbedroefd te zijn over haar dood."
  },
  {
    "id": 6118419,
    "url": "https://www.nu.nl/coronavirus/6118419",
    "titel": "Halsema: Opnieuw massale overtreding van de coronamaatregelen",
    "samenvatting": "Burgemeester Femke Halsema van Amsterdam is niet te spreken over de grote drukte in het Vondelpark, waar mensen woensdag veel te dicht op elkaar stonden.",
    "tekst": "Burgemeester Femke Halsema van Amsterdam is niet te spreken over de grote drukte in het Vondelpark, waar mensen woensdag veel te dicht op elkaar stonden. \"Dit is opnieuw een massale overtreding van de coronamaatregelen. De aanwezigen tonen geen enkel respect voor iedereen in de stad die zijn best doet om meer besmettingen te voorkomen\", aldus Halsema. De driehoek (justitie, burgemeester en politie) komt woensdagavond bijeen om een afkoelperiode voor het Vondelpark te bespreken. \"Het park is geen festivalterrein\", laat ze weten. Eerder op de dag werd bekend dat bij mooi weer in het Vondelpark maatregelen gaan gelden om drukte en daarmee verspreiding van het coronavirus tegen te gaan."
  },
  {
    "id": 6118416,
    "url": "https://www.nu.nl/coronavirus/6118416",
    "titel": "Paul McCartney komt eind dit jaar met eigen boek met foto's en songteksten",
    "samenvatting": "Paul McCartney komt eind dit jaar met een eigen boek waarin hij nooit eerder vertoonde foto's, brieven en songteksten deelt.",
    "tekst": "Paul McCartney komt eind dit jaar met een eigen boek waarin hij nooit eerder vertoonde foto's, brieven en songteksten deelt. In het boek staan zo'n 154 liedjes op alfabetische volgorde. Die komen uit zijn jeugd, uit zijn tijd met The Beatles en Wings, maar ook uit recente jaren. Bij de nummers schrijft de 78-jarige McCartney verhalen over zijn leven en het muziek maken. Het boek heet The Lyrics en komt in november uit. \"Iedereen vroeg er steeds naar, maar het was nooit het goede moment hiervoor\", aldus McCartney in een aankondiging op Facebook . \"Ik heb nooit een dagboek bijgehouden. Wat ik wel heb, zijn mijn liedjes. Die dienen ook als een soort dagboek.\""
  },
  {
    "id": 6118415,
    "url": "https://www.nu.nl/coronavirus/6118415",
    "titel": "Politie stuurt aanwezige mensen in Groningse Noorderplantsoen weg",
    "samenvatting": "In het Noorderplantsoen in Groningen zijn woensdag te veel mensen samengekomen. De aanwezige mensen zijn weggestuurd, laat de politie via Twitter weten.",
    "tekst": "In het Noorderplantsoen in Groningen zijn woensdag te veel mensen samengekomen. De aanwezige mensen zijn weggestuurd, laat de politie via Twitter weten. \"Wij waren vanmiddag in het Noorderplantsoen in Groningen omdat het daar te druk was in verband met de coronamaatregelen\", aldus de politie. \"Wij hebben de aanwezige mensen weggestuurd uit het park. Op dit moment is het rustig. De regels gelden nog steeds. Houd afstand en vermijd drukke plekken.\""
  },
  {
    "id": 6118411,
    "url": "https://www.nu.nl/coronavirus/6118411",
    "titel": "Tom Holland onthult echte naam nieuwe Spider-Man-film na foppen fans",
    "samenvatting": "De nieuwe Spider-Man-film, die rond de kerstdagen in premi\u00e8re zal gaan, heet Spider-Man: No Way Home.",
    "tekst": "De nieuwe Spider-Man-film, die rond de kerstdagen in premi\u00e8re zal gaan, heet Spider-Man: No Way Home . Dat onthulde Tom Holland, die de hoofdrol speelt, woensdag op Instagram . Eerder hadden hij en zijn collega's Zendaya en Jacob Batalon op hun socialemediakanalen drie verschillende titels genoemd voor de film: Phone Home , Home Slice en Home-Wrecker . Het woord 'home' kwam ook voor in de eerste twee films van de franchise: Spider-Man: Homecoming (2017) en Spider-Man: Far From Home (2019). Fans leken echter al snel door te hebben dat ze voor de gek werden gehouden, ook vanwege de droge bijschriften bij de zogenaamde onthullingen. Sinds 2016 maakt Spider-Man deel uit van het zogeheten Marvel Cinematic Universe. Dat werd mogelijk nadat Sony, dat over de rechten van Spider-Man beschikt, een deal sloot met Disney."
  },
  {
    "id": 6118409,
    "url": "https://www.nu.nl/coronavirus/6118409",
    "titel": "Visser loopt Nederlands record op 60 meter horden in Madrid",
    "samenvatting": "Nadine Visser heeft woensdag haar eigen Nederlands record op de 60 meter horden aangescherpt. De atlete liep in Madrid 7,81, waarmee ze de World Athletics Indoor Tour won.",
    "tekst": "Nadine Visser heeft woensdag haar eigen Nederlands record op de 60 meter horden aangescherpt. De atlete liep in Madrid 7,81, waarmee ze de World Athletics Indoor Tour won. Visser was twee honderdsten sneller dan haar oude Nederlands record, dat ze in 2018 in Birmingham liep. De 26-jarige Hoornse is zesvoudig Nederlands kampioen op de 60 meter horden indoor. Met het nieuwe Nederlands record onderstreepte Visser haar goede vorm. Ze evenaarde de beste tijd van dit jaar, eerder liep de Amerikaanse Christina Clemons dezelfde tijd. Behalve Visser plaatste ook Zo\u00eb Sedney (8,03) zich voor de finale van de World Athletics Indoor Tour in Madrid. In die eindstrijd kwam het talent niet verder dan de zesde tijd (8,35). De meeting in Madrid is voor beide atletes het laatste optreden voor de EK indoor, die van 5 tot en met 7 maart worden gehouden in het Poolse Torun. Visser is daar titelverdediger op de 60 meter horden."
  },
  {
    "id": 6118407,
    "url": "https://www.nu.nl/coronavirus/6118407",
    "titel": "Ryan Gosling heeft hoofdrol in boekverfilming Memory",
    "samenvatting": "Ryan Gosling speelt de hoofdrol in The Actor, een bewerking van Donald E. Westlakes roman Memory. Daarnaast is Gosling een van de producenten van de film, schrijft The Hollywood Reporter woensdag.",
    "tekst": "Ryan Gosling speelt de hoofdrol in The Actor, een bewerking van Donald E. Westlakes roman Memory . Daarnaast is Gosling een van de producenten van de film, schrijft The Hollywood Reporter woensdag. De veertigjarige acteur speelt Paul Cole, die een geheugenbeschadiging heeft en een nieuw leven probeert op te bouwen nadat hij voor dood werd achtergelaten ergens in Ohio in de jaren vijftig. Cole gaat op zoek naar een nieuw huis, de liefde en uiteindelijk zichzelf. De film wordt geregisseerd door Duke Johnson. Het is niet duidelijk wanneer de film moet verschijnen."
  },
  {
    "id": 6118406,
    "url": "https://www.nu.nl/coronavirus/6118406",
    "titel": "Willem II en ADO houden elkaar in duel met twee rode kaarten op gelijkspel",
    "samenvatting": "De degradatiekraker in de Eredivisie tussen Willem II en ADO Den Haag heeft woensdag geen winnaar opgeleverd. De ploegen hielden elkaar op 1-1, maar kregen beide wel een rode kaart.",
    "tekst": "De degradatiekraker in de Eredivisie tussen Willem II en ADO Den Haag heeft woensdag geen winnaar opgeleverd. De ploegen hielden elkaar op 1-1, maar kregen beide wel een rode kaart. Willem II leek aanvankelijk op een zege af te stevenen. De Tilburgers kwamen vlak voor rust met een man meer te staan na een rode kaart voor ADO-middenvelder Tomislav Gomelt en namen kort na de pauze de leiding door een rake strafschop van Mike Tr\u00e9sor. Daarna gaf Willem II het toch nog uit handen en dat had het voor een groot deel te wijten aan Jordens Peters. De aanvoerder veroorzaakte eerst op knullige wijze een strafschop, waaruit Shaquille Pinas scoorde, en kreeg even later zijn tweede gele en dus rode kaart. Willem II en ADO schieten weinig op met het gelijkspel. Ze blijven met veertien punten respectievelijk de nummers zestien en zeventien na 23 speelrondes. De achterstand op nummer vijftien RKC Waalwijk bedraagt acht punten en de voorsprong op hekkensluiter FC Emmen vijf punten. ADO Den Haag-middenvelder Marko Vejinovic in duel met twee spelers van Willem II. ADO Den Haag-middenvelder Marko Vejinovic in duel met twee spelers van Willem II. Foto: Pro Shots Geen enkel schot op doel in eerste helft Er was bij Willem II-ADO weinig te genieten voor beide doelen. In de eerste helft viel er geen enkel schot op doel te noteren. Wel werd een goal van Willem II afgekeurd. Wesley Spieringhs kopte raak uit een corner, maar scheidsrechter Siemen Mulder zag daarvoor een overtreding van Kwasi Wriedt op doelman Martin Fraisl. Willem II kon in de 42e minuut op een meevaller rekenen door de rode kaart van Gomelt. De middenvelder, een van de vele nieuwelingen bij ADO in de winterstop, had geen oog voor de bal en haalde ter hoogte van de middenlijn Wriedt van achteren onderuit. De thuisclub werd helemaal in het zadel geholpen toen Mulder in de 48e minuut ook nog eens een strafschop gaf na een lichte overtreding van Michiel Kramer op Spieringhs. De net ingevallen Tr\u00e9sor, die de geblesseerd geraakte Mats K\u00f6hlert verving, faalde vervolgens niet vanaf 11 meter. Willem II had alles onder controle, maar verspeelde alsnog de voorsprong. Ook ADO kreeg een strafschop nadat Peters, die terugkeerde in de basis na wat invalbeurten op rij, de bal volledig mistte en Kramer vol raakte. Ook Pinas bleef koel vanaf 11 meter: 1-1. Het numerieke overwicht voor Willem II verdween daarna ook al snel doordat Peters na een domme overtreding op Jonas Arweiler zijn tweede gele kaart ontving. De teams konden in de slotfase wel leven met een punt, maar dat maakt de zorgwekkende situatie er voor beide niet beter op. Bekijk de uitslagen, het programma en de stand in de Eredivisie"
  },
  {
    "id": 6118402,
    "url": "https://www.nu.nl/coronavirus/6118402",
    "titel": "Brandweer duikt water in voor man die fiets verliest tijdens eerste date",
    "samenvatting": "De eerste date van een man liep dinsdagavond niet helemaal zoals gepland. Terwijl hij en zijn date zaten op een bankje op de Kortenaerkade in Den Haag, viel zijn fiets het water in. De brandweer haalde de fiets er een dag later weer uit.",
    "tekst": "De eerste date van een man liep dinsdagavond niet helemaal zoals gepland. Terwijl hij en zijn date zaten op een bankje op de Kortenaerkade in Den Haag, viel zijn fiets het water in. De brandweer haalde de fiets er een dag later weer uit. De man besloot de brandweer te bellen omdat hij zijn fiets niet zelf uit het water kreeg. Woensdagochtend kreeg hij zijn fiets weer terug. De man beloofde de brandweerlieden binnenkort iets lekkers te brengen als bedankje. \"We duiken niet zomaar voor elke fiets het water in, maar in dit geval konden we het combineren met een oefening die toch al op het programma stond. Een mooie combinatie van dienstverlening en het oefenen van onze duikvaardigheden dus\", aldus een woordvoerder van de brandweer."
  },
  {
    "id": 6118401,
    "url": "https://www.nu.nl/coronavirus/6118401",
    "titel": "Reacties na oefenzege Oranjevrouwen op Duitsland (gesloten)",
    "samenvatting": "",
    "tekst": "Goedenavond en welkom in dit liveblog! Mijn naam is Jeroen van Barneveld en ik houd je op de hoogte van de oefeninterland van de Oranjevrouwen tegen Duitsland. Vriendschappelijk Oranjevrouwen-Duitsland Uitslag: 2-1 woensdag om 19:31 Roord: 'Zijn gelijkwaardig met Duitsland' \"We begonnen goed en dan moet je de uitgespeelde kansen benutten\", vindt Jill Roord bij Veronica . \"Na de 1-1 begint de wedstrijd helemaal opnieuw. We hadden weinig controle. Op het einde was het geen voetbal meer, maar we hebben 'm wel over de streep getrokken. Of we gelijkwaardig zijn aan de nummer twee van de wereld? Dat denk ik wel. We hadden het in de eerste helft moeten beslissen. Al met al was het een prima wedstrijd van ons.\" woensdag om 19:29 Van de Donk: 'Dit is wel lekker' \"Het is fijn als je de winnende maakt\", zegt matchwinner Dani\u00eblle van de Donk nuchter voor de camera van Veronica . \"Ik ben er wel blij mee, ze hadden nog behoorlijk wat kansen. Als ze met het A-team spelen, denk ik niet dat we er zo gelukkig mee weg zouden komen. Al hadden we in de eerste helft zelf de kansen moeten afmaken. Ik kan me niet heugen dat we van Duitsland hebben gewonnen. Dit is wel lekker.\" woensdag om 19:25 Bondscoach Sarina Wiegman sprak voorafgaand aan deze oefeninterland van een belangrijke graadmeter en de Oranjevrouwen lijken geslaagd voor dit examen in de aanloop naar de Olympische Spelen in Tokio. Na een eerdere 0-2-nederlaag tegen de Verenigde Staten, de regerend wereldkampioen, is Nederland nu te sterk voor de nummer twee van de wereldranglijst. woensdag om 19:23 Oranjevrouwen winnen voor het eerst in 21 jaar van Duitsland De Oranjevrouwen winnen voor het eerst in 21 jaar van Duitsland. De ploeg van bondscoach Sarina Wiegman is in eigen huis met 2-1 te sterk voor de nummer twee van de FIFA-ranglijst. Oranje komt al snel op voorsprong door een doelpunt van Jackie Groenen, waarna Duitsland op slag van rust de stand in evenwicht brengt. Het winnende doelpunt komt op naam van Dani\u00eblle van de Donk, die na een uur spelen met het hoofd trefzeker is. woensdag om 19:23 woensdag om 19:21 90' De minimale extra tijd in Venlo bedraagt twee minuten. De Oranjevrouwen wankelen, maar lijken de oefenzege over de streep te trekken. woensdag om 19:16 86' Bondscoach Sarina Wiegman vindt het nog tijd voor een wissel. Ze brengt Katja Snoeijs voor Vivianne Miedema. woensdag om 19:14 83' Wat een opgelegde kans voor Duitsland de gelijkmaker in Venlo. Stefanie van der Gragt staat te klungelen in de opbouw en zet Klara B\u00fchl alleen voor Lize Kop. Tot opluchting van Van der Gragt en de Oranjevrouwen schiet B\u00fchl hard naast en over. woensdag om 19:11 81' Duitsland heeft het slotoffensief gelanceerd en dwingt Nederland om dieper in de loopgraven te duiken. Houdt de Nederlandse defensie stand tegen dit Duitse aanvalsgeweld? woensdag om 19:10 80' Frappant genoeg mag de voorgenomen Duitse wissel toch plaatsvinden van de arbitrage, omdat een speler van de Duitsers geblesseerd is. Nederland tilt er niet zwaar aan in deze oefenwedstrijd. woensdag om 19:10 woensdag om 19:08 77' Wat een geblunder in de technische staf van Duitsland. De Duitse bondscoach Martina Voss-Tecklenburg wil een vierde wissel toepassen, maar de ploegen hebben afgesproken dat ze maximaal drie wissels mogen toepassen. En Duitsland heeft ze alle drie al verbrast, tot afgrijzen van Voss-Tecklenburg zelf. woensdag om 19:07 75' Nog een kwartier te spelen in Venlo en Nederland heeft de overwinning nog zeker niet in de tas. Duitsland wordt sterker en sterker in De Koel en het gepruts in de Nederlandse defensie heeft daar onder andere mee te maken. Het is lang niet zo wervelend als in de eerste helft. woensdag om 19:01 Direct na haar treffer rent Dani\u00eblle van de Donk naar de bank en valt ze Lineth Beerensteyn in de armen. Het is niet duidelijk waarom ze dat deed. woensdag om 19:00 68' Lize Kop kan opgelucht ademhalen dat Duitsland hier niet de 2-2 maakt. Voor de zoveelste keer levert de keeper van de Oranjevrouwen de bal zomaar in bij een uittrap en dat komt haar bijna duur te staan. Ze herstelt het zelf door op het nippertje een inzet van een Duitse te keren. In de nastoot haalt Aniek Nouwen de bal van de doellijn. woensdag om 18:50 61' GOAL Nederland! 2-1 Dani\u00eblle van de Donk miste even geleden nog een opgelegde kopkans, maar nu is het wel raak met het hoofd voor de 1,60 meter lange middenvelder. Een inzet van Jill Roord belandt via de Duitse keeper Merle Frohms nog op de onderkant van de lat, maar in de rebound weet Van de Donk wel het net te vinden. De Oranjevrouwen leiden weer tegen Duitsland. woensdag om 18:50 woensdag om 18:49 58' Lieke Martens, de beste speler aan Nederlandse zijde, laat weer eens iets zien. De dribbelkoningin van Oranje laat twee Duitse verdedigers staan en haalt uit met haar fluwelen rechterbeen. De inzet gaat maar rakelings naast. woensdag om 18:47 55' Duitsland bijt wat meer van zich af na rust en dat resulteert in de eerste serieuze kans. Lize Kop, die een kans krijgt van bondscoach Sarina Wiegman, staat vooralsnog haar mannetje onder de lat, ook al ziet het er allemaal niet heel gepolijst uit bij de keeper van Ajax. woensdag om 18:40 49' Dani\u00eblle van de Donk is klein van stuk, maar krijgt hier wel een opgelegde kopkans op de voorsprong. De aanvallende middenvelder ontsnapt bij een hoge voorzet vanaf de rechterkant aan de aandacht van de Duitse verdediging, maar het is duidelijk te zien dat Van de Donk niet de beste kopper is. Haar inzet gaat hoog over het doel omdat ze de bal midden op haar hoofd krijgt, en niet op haar voorhoofd. woensdag om 18:38 47' Vivianne Miedema zet direct de toon in de tweede helft en laat als een volleerd dribbelaar haar Duitse mandekker de hielen zien aan de rechterkant. Haar voorzet ontbeert echter richting, waardoor er geen Nederlandse speler het Duitse doel onder vuur kan nemen. woensdag om 18:35 Aftrap! De bal rolt weer in De Koel in Venlo voor de tweede helft van Nederland-Duitsland. Kunnen de Oranjevrouwen het goede spel van de eerste helft doortrekken na rust? woensdag om 18:35 woensdag om 18:33 Kika van Es gaat haar opwachting maken bij de Oranjevrouwen. Zij vervangt Merel van Dongen, die in de kleedkamer is achtergebleven. woensdag om 18:26 Dit zijn de statistieken van de eerste helft tussen Nederland en Duitsland: Balbezit: 52%-48% Doelpogingen: 7-4 Schoten op doel: 5-3 Corners: 3-2 woensdag om 18:18 Rust! Nederland speelt een uitstekende eerste helft tegen grootmacht Duitsland, maar moet zichzelf voor het hoofd slaan dat het scorebord een 1-1-tussenstand weergeeft. Na de vroege openingstreffer van Jackie Groenen delen de Oranjevrouwen van bondscoach Sarina Wiegman de lakens uit, maar verzuimen ze verder afstand te nemen van de nummer twee van de wereld. En daarvoor krijgt het \u00e9\u00e9n minuut voor rust de rekening gepresenteerd in de vorm van de gelijkmaker van Laura Freigang. woensdag om 18:14 44' GOAL Duitsland! 1-1 Nederland is het pardoes even kwijt en krijgt de rekening gepresenteerd voor de gemiste kansen. Spits Laura Freigang staat bij de tweede paal helemaal vrij om de gelijkmaker binnen te glijden. Dit is nogal tegen de verhouding in. woensdag om 18:11 40' Wat is het toch een genot om vanavond naar Lieke Martens te kijken. De linksbuiten heeft het overduidelijk op haar heupen en degradeert alle Duitsers tot pionnen, zo ook bij deze dribbel. Ze slalomt als een ballerina langs zeker vier tegenstanders en haalt vanaf de rand van het strafschopgebied ook nog de trekker over. Keeper Merle Frohms tikt de bal met moeite uit haar doel. Deze dribbel uit de hogeschool van het voetbal had een beter lot verdiend. woensdag om 18:11 woensdag om 18:06 35' Wat een kansen voor Nederland, opnieuw. Sherida Spitse laat een puntgave lange pass van haar rechtervoet vertrekken richting Vivianne Miedema, maar de spits krijgt de bal na een ferme sprint niet onder controle en denkt dat de Duitse keeper Merle Frohms het speeltuig van de grond grist. Frohms mist de bal echter volledig, maar staat er weer als Martens in de rebound het doel onder vuur neemt. woensdag om 18:03 32' Duitsland mag dan wel de nummer twee van de wereld zijn, het is toch echt Nederland dat de klok slaat in De Koel in Venlo. De ploeg van bondscoach Sarina Wiegman laat de bal met geduld en overleg rondgaan en dat leidt tot mooie aanvallen en veel kansen. Kan Oranje de voorsprong voor rust misschien nog verdubbelen? woensdag om 17:58 27' Lieke Martens snijdt als een warm Hollands mes door de Duitse boter en is na een fraaie dribbel dicht bij de 2-0. Ze komt alleen niet lekker uit met haar stappen, waardoor ze de bal niet het laatste zetje kan geven. Zonde. woensdag om 17:55 23' Keeper Lize Kop mag haar visitekaartje een keer afgeven van bondscoach Sarina Wiegman en doet dat hier iets te letterlijk. Ze bokst de bal bij een indirecte vrije trap in het gezicht van Merel van Dongen een beukt daarna ook een speler van Duitsland, Lena Lattwein, omver. Lattwein mag niet verder van de Duitse ploegarts. woensdag om 17:51 Afmaker en aangever weten elkaar snel te vinden na de 1-0 van Nederland tegen Duitsland: Jackie Groenen valt Vivianne Miedema in de armen na haar puike voorbereidende werk voorafgaand aan de openingstreffer. woensdag om 17:46 16' GOAL Nederland! 1-0 Jackie Groenen zet Nederland op voorsprong tegen Duitsland en dat doet de kleine middenvelder bijzonder fraai. Met een snelle voetbeweging stuurt ze de voorzet van Vivianne Miedema in de linker kruising, buiten het bereik van de Duitse keeper Merle Frohms. Nederland leidt na ruim een kwartier spelen verdiend tegen Duitsland. woensdag om 17:46 Het mag dan wel een oefeninterland zijn, dat wil niet zeggen dat Nederland en Duitsland het onderlinge treffen in Venlo als een plichtmatig tussendoortje zien. Beide ploegen vallen naar hartenlust aan en zetten mooie aanvallen op, wat de amusementswaarde vanzelfsprekend ten goede komt. De kijker is voorlopig de grote winnaar. woensdag om 17:44 13' Jill Roord test opnieuw de handen van de Duitse keeper Merle Frohms. De rechtsbuiten krijgt de bal na goed voorbereidend werk van Vivianne Miedema en haalt uit vanaf de rand van het strafschopgebied. Frohms moet zich strekken om de bal uit haar doel te ranselen. De Oranjevrouwen zijn gretig begonnen aan de oefenwedstrijd tegen Duitsland. woensdag om 17:42 10' Ondanks haar hilarische misser is Lieke Martens vooralsnog de gevaarlijkste speler op het veld. Met haar dribbels en snelheid is ze een plaag voor de Duitse defensie. Dat hebben haar medespelers ook ontdekt, want Martens wordt continu aangespeeld aan de linkerkant. Dit is de Martens die we kennen uit de gouden tijden. woensdag om 17:36 4' Wat een misser van Lieke Martens! De linksbuiten, de steraanvaller van Oranje, heeft de bal voor een leeg doel voor het inschieten nadat Jill Roord met een fraaie boogbal de onderkant van de lat raakt, maar ze presteert het om 'm in de tribunes te jagen. Martens slaat de handen voor haar ogen. Ze raakt de bal helemaal verkeerd. woensdag om 17:34 3' Nog geen minuut later volgt daar de opgelegde kans voor Duitsland op de openingstreffer. Alexandra Popp neemt een opstuitende bal van dichtbij direct op de pantoffel en ziet haar inzet rakelings over het doel van Lize Kop zeilen. Oranje ontsnapt aan een vroege achterstand. woensdag om 17:33 2' Duitsland komt er voor het eerst snel uit en het is direct vrouwen en kinderen eerst bij de Oranjevrouwen. Het is dat de Duitsers de trekker niet overhalen, anders had keeper Lize Kop direct in actie moeten komen. woensdag om 17:30 Aftrap! De bal rolt in De Koel en dus is de oefeninterland tussen Nederland en Duitsland onderweg. Wat kunnen de Oranjevrouwen van bondscoach Sarina Wiegman uitrichten tegen de nummer twee van de wereld? woensdag om 17:26 De volksliederen klinken al in Venlo. Over enkele minuten gaat de oefeninterland van de Oranjevrouwen tegen Duitsland van start. woensdag om 17:24 Dominique Janssen ontbreekt vanavond in de wedstrijdselectie van de Oranjevrouwen tegen Duitsland. De 67-voudig internationals en huidig speler van VfL Wolfsburg is geblesseerd. woensdag om 17:18 Wiegman over interland: 'Belangrijk meetmoment' \"Deze wedstrijd zien we als een belangrijk meetmoment richting de Spelen\", aldus bondscoach Sarina Wiegman voorafgaand bij Veronica . \"We hebben vorig jaar al tegen Amerika gespeeld, dit is de volgende topwedstrijd. We hebben in april en juni nog een periode, dan moet de puzzel wel gelegd zijn. De spelers moeten dadelijk vormbehoud tonen. De basisspelers moeten soms een stapje meer brengen omdat er meer concurrentie in de nek zit.\" Waarom Lize Kop de voorkeur krijgt boven aanvoerder Sari van Veenendaal onder de lat? \"We vinden dat Lize ook een wedstrijd moet keepen. Je kan niet op \u00e9\u00e9n paard in de wei gokken. Ze ontwikkelt zich goed. Ze mag tegen een topland laten zien hoe goed ze is.\" woensdag om 17:13 Wiegman was nog speler bij laatste zege op Duitsland Oranje jaagt in De Koel op de eerste zege op de Duitsers in 21 jaar. In maart 2000 werd de tweevoudig wereldkampioen door goals van Miranda Noom en Liesbeth Migchelsen met 2-0 verslagen. Wiegman was destijds een van de speelsters. Sindsdien werd zeven keer verloren van Duitsland en twee keer gelijkgespeeld. woensdag om 17:12 Oefenduel in aanloop naar Olympische Spelen De Oranjevrouwen spelen deze oefenwedstrijd ter voorbereiding op de Olympische Spelen van komende zomer in Tokio. Vorige week oefende de ploeg van bondscoach Sarina Wiegman ook al tegen Belgi\u00eb. Dat duel ging simpel gewonnen: 6-1. Vanavond zullen de speelsters voor een zwaarder karwei staan, want Duitsland is de nummer twee van de wereld. Nederland bezet tegenwoordig de vierde plaats op de FIFA-ranglijst. woensdag om 17:08 Bondscoach Sarina Wiegman kiest voor haar vaste basisspelers voor de oefeninterland tegen Duitsland. Alleen Lize Kop is een verrassing onder de lat van de Oranjevrouwen. Zij krijgt de voorkeur boven Sari van Veenendaal, die normaal gesproken aanvoerder is. Opstelling Oranjevrouwen: Kop; Wilms, Van der Gragt, Nouwen, Van Dongen; Groenen, Van de Donk, Spitse; Roord, Miedema, Martens. woensdag om 17:03 Dit is het decor voor de oefeninterland van de Oranjevrouwen tegen Duitsland: Stadion de Koel in Venlo. Vanzelfsprekend zijn er in het onderkomen van Eredivisie-club VVV-Venlo vanavond ook geen toeschouwers welkom vanwege de coronacrisis. Om 18.30 uur rolt de bal op het grasveld. Terug omhoog"
  },
  {
    "id": 6118400,
    "url": "https://www.nu.nl/coronavirus/6118400",
    "titel": "Alphense politie houdt man onder schot die mogelijk vuurwapen bij zich had",
    "samenvatting": "In de Hooftstraat in Alphen aan den Rijn is woensdag een man aangehouden die mogelijk een vuurwapen bij zich had. De politie heeft de man met getrokken wapen aangehouden.",
    "tekst": "In de Hooftstraat in Alphen aan den Rijn is woensdag een man aangehouden die mogelijk een vuurwapen bij zich had. De politie heeft de man met getrokken wapen aangehouden. Volgens een politiewoordvoerder kwam er een melding binnen van een verdachte situatie, waarbij mogelijk een vuurwapen gezien zou zijn. De politie heeft daarop de auto waar de verdachte in zat omsingeld en met getrokken wapen de persoon aangehouden. Volgens de woordvoerder is dit volgens protocol, wanneer er mogelijk een vuurwapen in het spel is. De man is aangehouden. Ook werd zijn auto in beslag genomen en werd het mogelijke vuurwapen aangetroffen. Er wordt nog onderzocht of het om een echt wapen gaat."
  },
  {
    "id": 6118399,
    "url": "https://www.nu.nl/coronavirus/6118399",
    "titel": "Gemeenten waarschuwen voor te grote drukte in parken",
    "samenvatting": "Dankzij het mooie weer zijn veel mensen woensdag op de been. Dit leidt op een aantal plekken tot grote drukte, en in sommige gevallen is het zelfs zodanig druk dat het lastig wordt voldoende afstand te houden.",
    "tekst": "Dankzij het mooie weer zijn veel mensen woensdag op de been. Dit leidt op een aantal plekken tot grote drukte, en in sommige gevallen is het zelfs zodanig druk dat het lastig wordt voldoende afstand te houden. Onder meer in het Vondelpark in Amsterdam en in het Tilburgse Spoorpark is het woensdagmiddag te druk geworden. In Tilburg is daarom besloten het park af te sluiten, de politie vraagt de aanwezigen het gebied te verlaten. De gemeente Amsterdam vraagt mensen op een rustig moment weer terug te komen."
  },
  {
    "id": 6118398,
    "url": "https://www.nu.nl/coronavirus/6118398",
    "titel": "Debutant Dekker vindt dat er meer inzat na tweede plek in Ronde van VAE",
    "samenvatting": "David Dekker is niet tevreden met zijn tweede plaats in de sprintersetappe van de Ronde van de Verenigde Arabische Emiraten. Het 23-jarige talent van Jumbo-Visma, die debuteert in een WorldTour-koers, moest woensdag alleen Sam Bennett voor zich laten in de vierde rit.",
    "tekst": "David Dekker is niet tevreden met zijn tweede plaats in de sprintersetappe van de Ronde van de Verenigde Arabische Emiraten. Het 23-jarige talent van Jumbo-Visma, die debuteert in een WorldTour-koers, moest woensdag alleen Sam Bennett voor zich laten in de vierde rit. De 23-jarige Dekker leek een anonieme rol te vertolken in de massasprint en moest door een manoeuvre van Bennett op 200 meter van de streep veel plaatsen toegeven, maar de zoon van oud-renner Erik Dekker kwam nog sterk opzetten en eindigde als tweede. Afgelopen zondag werd hij in de openingsrit ook al tweede, achter ritwinnaar Mathieu van der Poel. \"Ons plan was vandaag om in eerste instantie Chris (Harper, red.) te helpen\", aldus Dekker op de site van Jumbo-Visma. \"Het begin was nerveus, omdat de wind hier altijd voor gevaar kon zorgen. Toen dit uiteindelijk bleek mee te vallen, was de rest van de rit relaxed, tot de laatste 10 kilometer.\" Jumbo moest het zonder de ervaren wegkapitein Jos van Emden doen, die wegens fysieke klachten niet van start ging. \"Het wegvallen van Jos was natuurlijk een aderlating, maar gelukkig was Christoph (Pfingsten, red.) top vandaag\", keek Dekker terug. \"Na de finish was ik behoorlijk gefrustreerd, omdat er voor mijn gevoel meer in zat.\" David Dekker eerder in actie tijdens de individuele tijdrit in de Ronde van de Verenigde Arabische Emiraten. David Dekker eerder in actie tijdens de individuele tijdrit in de Ronde van de Verenigde Arabische Emiraten. Foto: Pro Shots Bennett: 'Duidelijk erg getalenteerd' Ploegleider Addy Engels is vol lof over Dekker. \"Het is ongelooflijk knap wat David hier heeft laten zien, zeker na het uitvallen van Jos. In de finale kon hij rekenen op de hulp van Christoph. Om op deze manier je weg te vinden en als tweede te finishen, is heel sterk.\" Ook ritwinnaar Bennett is onder de indruk van Dekker. \"Het is geweldig om te zien. Het is duidelijk een erg getalenteerde renner. Hij rijdt pas zijn eerste profwedstrijd, maar hij staat er gelijk. Ik zag zijn naam steeds vaker opduiken. Dit is pas het begin voor die jongen.\" De Ronde van de Verenigde Arabische Emiraten is de eerste WorldTour-koers van het jaar en duurt nog tot en met zondag. Tadej Pogacar, de Tour-winnaar van vorig jaar, is de leider in het algemeen klassement. Van der Poel moest zich gedwongen terugtrekken omdat een staflid positief was getest op het coronavirus. Van der Poel bleek coronavrij en hoefde niet in quarantaine. Zie ook: David Dekker weer knap tweede in Ronde van VAE, zege voor Bennett"
  },
  {
    "id": 6118397,
    "url": "https://www.nu.nl/coronavirus/6118397",
    "titel": "Politie grijpt in bij bomvolle parken in Amsterdam, Tilburg en Groningen",
    "samenvatting": "Het mooie weer van woensdag zorgde op meerdere plekken voor te grote drukte in parken. De politie moest onder meer in het Vondelpark in Amsterdam, het Tilburgse Spoorpark en het Noorderplantsoen in Groningen ingrijpen.",
    "tekst": "Het mooie weer van woensdag zorgde op meerdere plekken voor te grote drukte in parken. De politie moest onder meer in het Vondelpark in Amsterdam, het Tilburgse Spoorpark en het Noorderplantsoen in Groningen ingrijpen. De gemeente Amsterdam verzocht inwoners dicht bij huis van het mooie weer te genieten en op een rustig moment terug te komen. Ondanks de waarschuwing bleef het druk in het park. Volgens AT5 waren vele duizenden mensen aanwezig in het Vondelpark. Vanwege de drukte besloot de politie op te treden. Rond 19.45 uur was het park weer nagenoeg leeg, liet een woordvoerder aan NU.nl weten. Terwijl de politie het veel te drukke Vondelpark schoonveegde, werden vanuit een groep flessen naar de politie gegooid. Daarbij raakte een omstander gewond. Deze persoon is naar het ziekenhuis overgebracht, aldus de woordvoerder. Twee personen zijn tijdens de politie-inzet aangehouden. E\u00e9n van hen wordt ervan verdacht een fles te hebben gegooid naar de politie. Een tweede persoon werd aangehouden voor belediging. 64 Politie treedt op in Vondelpark vanwege grote drukte Driehoek gaat 'afkoelperiode' voor Vondelpark bespreken Burgemeester Femke Halsema noemde de drukte in het park \"opnieuw een massale overtreding van de coronamaatregelen\". Zondagavond kwamen honderden mensen bijeen in het Amsterdamse park voor een illegaal feest. \"De aanwezigen tonen geen enkel respect voor iedereen in de stad die zijn best doet om meer besmettingen te voorkomen\", aldus Halsema. De driehoek (justitie, burgemeester en politie) komt woensdagavond bijeen om een afkoelperiode voor het Vondelpark te bespreken. \"Het park is geen festivalterrein\", laat Halsema weten. Ook parken in Tilburg en Groningen te druk In het Spoorpark in Tilburg was het woensdagmiddag eveneens te druk. De politie greep daar in door het park af te sluiten. Iedereen werd gemaand het terrein te verlaten. Ook in Maastricht zorgden zonaanbidders op meerdere plekken in de stad voor te grote drukte. De politie heeft deze locaties moeten ontruimen, schrijft De Limburger . In het Noorderplantsoen in Groningen kwamen woensdag ook te veel mensen samen. De aanwezige mensen zijn weggestuurd, laat de politie via Twitter weten."
  },
  {
    "id": 6118396,
    "url": "https://www.nu.nl/coronavirus/6118396",
    "titel": "Hoe een nieuw rapport overheidsinstanties moet helpen 'menselijker' worden",
    "samenvatting": "Alle Nederlanders hebben ermee te maken: instanties als de Belastingdienst, het UWV de de Sociale Verzekeringsbank of het CBR. Veel van zulke uitvoeringsorganisaties kwamen negatief in het nieuws: onlangs nog bij de toeslagenaffaire, waarbij duizenden ouders de dupe werden van een wantrouwende overheid. Dat moet anders, vinden Kamer en kabinet. Maar hoe? De tijdelijke Commissie Uitvoeringsorganisaties presenteert donderdag een rapport.",
    "tekst": "Alle Nederlanders hebben ermee te maken: instanties als de Belastingdienst, het UWV de de Sociale Verzekeringsbank of het CBR. Veel van zulke uitvoeringsorganisaties kwamen negatief in het nieuws: onlangs nog bij de toeslagenaffaire, waarbij duizenden ouders de dupe werden van een wantrouwende overheid. Dat moet anders, vinden Kamer en kabinet. Maar hoe? De tijdelijke Commissie Uitvoeringsorganisaties presenteert donderdag een rapport. De commissie onder leiding van VVD'er Andr\u00e9 Bosman werkte gelijktijdig met de commissie die de toeslagenaffaire onderzocht. Die laatste kwam half december met haar vernietigende rapport Ongekend Onrecht , dat leidde tot de val van het kabinet-Rutte. Donderdag verschijnt dus het rapport van de commissie-Bosman, die niet alleen naar de Belastingdienst keek, maar naar alle uitvoeringsorganisaties. Opdracht: doe onderzoek naar de oorzaken van problemen bij uitvoeringsorganisaties en het verlies van de menselijke maat daarbij. En kijk daarbij ook naar de rol van de Tweede Kamer. Zie ook: Dit wil het kabinet: nieuw toeslagensysteem en overheid die niet discrimineert Boven aan de politieke agenda De uitvoeringsorganisaties staan sinds de val van de regering hoog op de politieke agenda. Het kabinet-Rutte III ging diep door het stof. Niet alleen het toeslagenstelsel moet wat het kabinet betreft op de schop, de overheid moet ook beter luisteren naar kritische geluiden uit de samenleving en op zoek gaan naar regels die in de praktijk te hard uitpakken. Verder moet worden voorkomen dat mensen nog langer van het kastje naar de muur worden gestuurd. De burger, zo bleek uit onderzoek van de ombudsman uit 2019 wil 'een overheid die eerlijk, begripvol en simpel is', regels en voorschriften in eenvoudige taal en begrijpelijke procedures, het liefst via \u00e9\u00e9n loket. Bij ombudsman Reinier van Zutphen komen jaarlijks dertigduizend klachten van burgers die in meerderheid over de uitvoeringsorganisaties gaan. Van Zutphen juicht het toe dat de problemen nu onderkend worden, maar wijst erop dat het vooral nog om papieren ambities gaat. \"De omslag van papier naar handelen blijkt elke keer weer moeilijker dan we denken. We maken nog steeds wetten die te ingewikkeld zijn, nog steeds zijn er regelingen die moeilijk te doorgronden zijn. Er is nog veel te doen.\" 'Dit is een kantelmoment' Van Zutphen noemt het komende rapport van de Commissie-Bosman \"misschien wel het belangrijkste van de afgelopen vier jaar\" en denkt dat het de komende jaren van grote betekenis kan zijn voor de burger. Waarom? \"Dit rapport gaat over \u00e1lle uitvoeringsorganisaties en er wordt ook gekeken naar de rol van de wetgever en het bestuur.\" Sandra van Thiel, hoogleraar Publiek Management aan de Erasmus Universiteit, spreekt van een \"kantelmoment\". Ze doet al 25 jaar onderzoek naar de verhouding tussen overheid en uitvoeringsorganisaties. Van Thiel: \"Het is de eerste keer dat een diepgaande analyse is uitgevoerd naar de vraag waardoor de problemen bij de uitvoeringsorganisaties worden veroorzaakt.\" Volgens Van Thiel krijgen 'die foute Belastingdienst' of 'het stomme UWV' de schuld als er iets misgaat, terwijl de oorzaken van problemen bij uitvoeringsorganisaties vaak beginnen bij Kamer en kabinet. 'Wetten zijn onvolkomen of veel te complex' Van Thiel: \"Wetten zijn onvolkomen, of veel te complex en daardoor moeilijk uitvoerbaar. De Tweede Kamer neemt om de haverklap moties aan waardoor uitvoeringsorganisaties hun werkwijze helemaal moeten omgooien, en dan kan er inderdaad wel eens wat fout gaan.\" Voormalig D66-leider Alexander Pechtold maakte vorig jaar de overstap van politiek naar de uitvoeringsorganisaties: hij is tegenwoordig directeur van het Centraal Bureau Rijvaardigheid (CBR). In die hoedanigheid sprak hij met de commissie-Bosman. \"De politiek is niet consequent, en daar heb ik zelf jaren aan meegedaan\", moet hij toegeven. \"Ik zit met de nodige schroom en heb al een paar keer tegen mensen gezegd: ik vraag me ook weleens af waar ik allemaal voor heb gestemd. Was het nou wel zo nodig dat ik zo in detail mee ging denken met die uitvoeringsorganisaties?\" 'Discussie over organisaties is wegzapper bij debatten' Aan de andere kant snapt Pechtold het dilemma van Kamerleden ook wel: \"Als er iets misgaat, word je daarop aangesproken en bekritiseerd en dus ga je de minister op z'n huid zitten en heb je de neiging om mee te sturen.\" Hoe belangrijk ook, de hervorming van de uitvoeringsorganisaties was tijdens de verkiezingscampagne tot nu toe geen groot thema. Pechtold: \"Dat snap ik wel. Het is voor lijsttrekkers makkelijker te verkopen als je meer geld voor onderwijs en veiligheid wil. De discussie over de uitvoeringsorganisaties is een wegzapper bij de debatten, maar ondertussen wel heel belangrijk. Hier ligt een taak voor de nieuwe coalitie.\" Donderdagochtend om 10.00 uur wordt het rapport van de commissie-Bosman gepresenteerd."
  },
  {
    "id": 6118395,
    "url": "https://www.nu.nl/coronavirus/6118395",
    "titel": "Feyenoord zonder Bijlow en Diemers in uitduel met FC Groningen",
    "samenvatting": "Feyenoord begint woensdag zonder Justin Bijlow en Mark Diemers in de basis aan de uitwedstrijd tegen FC Groningen in de Eredivisie. De doelman is nog altijd geblesseerd en de middenvelder is gepasseerd.",
    "tekst": "Feyenoord begint woensdag zonder Justin Bijlow en Mark Diemers in de basis aan de uitwedstrijd tegen FC Groningen in de Eredivisie. De doelman is nog altijd geblesseerd en de middenvelder is gepasseerd. Bijlow miste ook al de laatste twee duels, in de beker met sc Heerenveen (4-3-verlies) en in de competitie met FC Twente (2-2), door een blessure, maar er was de hoop dat hij tegen FC Groningen weer beschikbaar zou zijn. Hij wordt vervangen door Nick Marsman. Diemers is zijn plek in het elftal kwijtgeraakt aan Leroy Fer, die tegen FC Twente genoegen moest nemen met een invalbeurt. Jens Toornstra en Orkun K\u00f6k\u00e7\u00fc behouden wel hun positie op het middenveld. Achterin is er \u00e9\u00e9n wijziging ten opzichte van het treffen met FC Twente. Eric Botteghin krijgt centraal de voorkeur boven Uros Spajic. Bart Nieuwkoop fungeert wederom als rechtsback en verdringt Lutsharel Geertruida naar de bank. Bryan Linssen staat in de spits, waardoor de 'echte' spitsen Nicolai Jorgensen, Lucas Pratto en R\u00f3bert Bozen\u00edk zich opnieuw tevreden moeten stellen met een plek op de bank. Tegen FC Twente bleef dat drietal er opvallend genoeg negentig minuten zitten. \ud835\udc17\ud835\udc08 \ud835\udc05\ud835\udc1e\ud835\udc32\ud835\udc1e\ud835\udc27\ud835\udc28\ud835\udc28\ud835\udc2b\ud835\udc1d! \ud83d\udd34\u26aa\ufe0f\u26ab\ufe0f #grofey Avatar Auteur Feyenoord Moment van plaatsen 16:30 - 24 februari 2021 Buijs weer op de bank bij FC Groningen FC Groningen kampt met de nodige personele problemen. De ploeg mist de geblesseerden Arjen Robben, Azor Matusiwa en Ahmed El Messaoudi. Trainer Danny Buijs is er wel weer bij, nadat hij zondag tegen sc Heerenveen (1-1) verstek moest laten gaan omdat hij in contact was geweest met een besmette persoon. FC Groningen-Feyenoord vangt woensdag om 18.45 uur aan in het lege Hitachi Capital Mobility Stadion en staat onder leiding van scheidsrechter Martin van den Kerkhof. Deze wedstrijd werd twee weken geleden afgelast vanwege het winterweer. Feyenoord staat op de vierde plaats en moet winnen van nummer zes FC Groningen om in de race te blijven voor de tweede plek. De Rotterdammers hebben op dit moment acht punten achterstand op PSV, dat zondag in eigen huis de topper speelt tegen koploper Ajax. Opstelling FC Groningen: Padt; Te Wierik, Itakura, Van Hintum, Gudmundsson; D. van Kaam, Lundqvist, Suslov; El Hankouri, Strand Larsen, Da Cruz. Opstelling Feyenoord: Marsman; Nieuwkoop, Botteghin, Senesi, Malacia; Fer, Toornstra, K\u00f6k\u00e7\u00fc; Berghuis, Linssen, Sinisterra"
  },
  {
    "id": 6118394,
    "url": "https://www.nu.nl/coronavirus/6118394",
    "titel": "Bruce Springsteen krijgt boete voor drinken alcohol op verboden terrein",
    "samenvatting": "Bruce Springsteen heeft woensdag tijdens een virtuele zitting schuld bekend voor het drinken van alcohol op verboden terrein, schrijft ABC News. Hij kreeg een boete van 500 dollar (bijna 412 euro).",
    "tekst": "Bruce Springsteen heeft woensdag tijdens een virtuele zitting schuld bekend voor het drinken van alcohol op verboden terrein, schrijft ABC News . Hij kreeg een boete van 500 dollar (bijna 412 euro). De rechter ging na de schuldbekentenis akkoord met het verwerpen van de overige twee aanklachten: rijden onder invloed en roekeloos rijden. Volgens de officier van justitie had Springsteen, die in november werd opgepakt in recreatiegebied Gateway National Recreation Aria en New Jersey, geweigerd om op locatie een blaastest te doen. Het is echter niet wettelijk verplicht om die te doen. Later deed hij alsnog een test bij een boswachterscomplex, waar bleek dat het alcoholpromillage in zijn bloed veel lager lag dan de toegestane limiet. De 71-jarige zanger heeft nog niet publiekelijk gereageerd op zijn arrestatie."
  },
  {
    "id": 6118392,
    "url": "https://www.nu.nl/coronavirus/6118392",
    "titel": "Keeper Kop krijgt kans in oefenwedstrijd Oranjevrouwen tegen Duitsland",
    "samenvatting": "De Oranjevrouwen beginnen woensdagavond in De Koel in Venlo met Lize Kop op doel aan de oefeninterland tegen Duitsland. Captain Sari van Veenendaal zit op de bank.",
    "tekst": "De Oranjevrouwen beginnen woensdagavond in De Koel in Venlo met Lize Kop op doel aan de oefeninterland tegen Duitsland. Captain Sari van Veenendaal zit op de bank. De basisplaats van Kop is de enige wijziging in de opstelling van de Oranjevrouwen in vergelijking met de met 1-6 gewonnen oefeninterland van donderdag tegen Belgi\u00eb. De 22-jarige Kop, die onder contract staat bij Ajax, begint aan haar zesde interland. Achterin kiest bondscoach Sarina Wiegman opnieuw voor Lynn Wilms, Aniek Nouwen, Stefanie van der Gragt en Merel van Dongen, terwijl de geblesseerde Dominique Janssen ontbreekt in de wedstrijdselectie. Anouk Dekker zit op de bank. Het middenveld wordt gevormd door Dani\u00eblle van de Donk, Jackie Groenen en recordinternational Sherida Spitse, die aan haar 143e interland begint. Voorin starten naast Jill Roord, Vivianne Miedema en Lieke Martens. \ud83d\udd36 Deze 1\u20e31\u20e3 staan aan de aftrap tegen Duitsland.\ud83d\udcfa 18.30 uur \u27a1\ufe0f Veronica #NEDDUI #ThreeNationsOneGoal Avatar Auteur oranjevrouwen Moment van plaatsen 16:15 - 24 februari 2021 Oranje jaagt op eerste zege op Duitsland sinds 2000 Oranje jaagt in De Koel op de eerste zege op de Duitsers in 21 jaar. In maart 2000 werd de tweevoudig wereldkampioen door goals van Miranda Noom en Liesbeth Migchelsen met 2-0 verslagen. Wiegman was destijds een van de speelsters. Sindsdien werd zeven keer verloren van Duitsland en twee keer gelijkgespeeld. Nederland-Duitsland begint woensdag om 18.30 uur in De Koel en staat onder leiding van de Belgische scheidsrechter Viki De Cremer. Het duel met de tweevoudig wereldkampioen is voor Oranje een mooie test richting de Olympische Spelen in Tokio. Opstelling Oranjevrouwen: Kop; Wilms, Van der Gragt, Nouwen, Van Dongen; Groenen, Van de Donk, Spitse; Roord, Miedema, Martens. Opstelling Duitsland: Frohms; Kleinherne, Oberdorf, Huth, Marosz\u00e1n, Popp, D\u00e4britz, Freigang, B\u00fchl, Doorsoun, Lattwein."
  },
  {
    "id": 6118391,
    "url": "https://www.nu.nl/coronavirus/6118391",
    "titel": "YouTube overweegt nieuwe functie om video's voor tieners te beperken",
    "samenvatting": "YouTube werkt aan een nieuwe functie waarmee ouders makkelijker kunnen bepalen welke video's hun tieners mogen kijken, meldt het bedrijf woensdag in een blogpost.",
    "tekst": "YouTube werkt aan een nieuwe functie waarmee ouders makkelijker kunnen bepalen welke video's hun tieners mogen kijken, meldt het bedrijf woensdag in een blogpost . De nieuwe functie is bedoeld voor tieners en voor wat het platform tweens noemt: kinderen tussen de acht en twaalf jaar. Volgens het bedrijf vallen zij nu buiten de boot, omdat ze zich te oud voelen voor YouTube Kids, de kindvriendelijke versie van YouTube. Tegelijkertijd zijn ze vaak nog niet volwassen genoeg om alle video's op het platform te bekijken. Ouders kunnen in hun account voor drie verschillende instellingen kiezen: 'explore' (geschikt voor kinderen van negen jaar en ouder), 'explore more' (geschikt voor kinderen van dertien jaar en ouder) en 'most of YouTube' (alle inhoud, behalve video's met een leeftijdsbeperking). Het is niet precies duidelijk welke inhoud op de verschillende niveaus is toegestaan. YouTube zegt in ieder geval dat kinderen bij het explore-niveau verschillende soorten video's kunnen bekijken, waaronder vlogs, tutorials, gamevideo's en muziekclips. YouTube hoopt dat de filters ouders helpen om hun ouder wordende kinderen langzaam kennis te laten maken met voor hun leeftijd geschikte video's en functies buiten de YouTube Kids-app. Het project staat nog in de kinderschoenen: het bedrijf wil de komende maanden een b\u00e8taversie uitbrengen om een select groepje ouders met de nieuwe functies kennis te laten maken. Het is dus nog niet bekend of de filters er ook echt komen."
  },
  {
    "id": 6118390,
    "url": "https://www.nu.nl/coronavirus/6118390",
    "titel": "Ibrahimovic mag trainingen AC Milan missen voor zangoptreden in San Remo",
    "samenvatting": "Zlatan Ibrahimovic heeft van zijn club AC Milan toestemming gekregen om volgende week het Sanremo Music Festival te bezoeken. De spits zal daar presenteren en zelfs zingen.",
    "tekst": "Zlatan Ibrahimovic heeft van zijn club AC Milan toestemming gekregen om volgende week het Sanremo Music Festival te bezoeken. De spits zal daar presenteren en zelfs zingen. \"Zlatan zal een aantal trainingen missen, maar hij is beschikbaar voor de wedstrijden\", zei trainer Stefano Pioli woensdag op een persconferentie. \"Als er een kampioen is die dergelijke druk aankan, dan is hij het wel.\" In Itali\u00eb is veel kritiek op het uitstapje van de 39-jarige spits. Zeker omdat AC Milan zijn laatste drie duels niet wist te winnen en de koppositie verspeelde aan stadgenoot Internazionale. Pioli denkt juist dat Ibrahimovic extra goed zal presteren om zijn criticasters de mond te snoeren. \"Iemand zoals hij put uit deze situatie nog meer kracht en motivatie om het team te helpen.\" 'Zlatan is een vreselijke zanger' Het muziekfestival in San Remo begint volgende week dinsdag. Ibrahimovic zal 's ochtends nog met zijn ploeggenoten trainen en vervolgens per helikopter naar San Remo vliegen om daar 's avonds op te treden. Woensdag speelt hij vervolgens mee in de Serie A-wedstrijd tegen Udinese. Vervolgens keert de Zweed op donderdag weer terug naar het festival, waar hij tot en met zaterdag verblijft. Op zondag speelt Milan tegen Hellas Verona. Ibrahimovic wordt in San Remo vergezeld door een persoonlijke trainer, die met hem oefeningen zal doen. Ibrahimovic fungeert op het festival, waarbij vanwege de coronaregels geen publiek aanwezig is, als een van de presentatoren. Ook zal hij een duet zingen met Sinisa Mihajlovic, de trainer van Bologna. \"Er zijn twee dingen waar ik ontzettend slecht in ben en dat zijn zingen en dansen\", zei Mihajlovic vorige week. \"Zlatan is ook een vreselijke zanger. Maar de mensen zullen in elk geval om ons kunnen lachen.\" Donderdag speelt Milan met Ibrahimovic de return in de zestiende finales van de Europa League tegen Rode Ster. Het heenduel in Belgrado eindigde vorige week in 2-2. Bekijk de stand en het programma in de Serie A"
  },
  {
    "id": 6118389,
    "url": "https://www.nu.nl/coronavirus/6118389",
    "titel": "Politie grijpt in vanwege drukte in Vondelpark, agenten bekogeld met flessen",
    "samenvatting": "De politie heeft woensdag aan het begin van de avond opgetreden in het Amsterdamse Vondelpark om een einde te maken aan de grote drukte. Vanwege het mooie weer kwamen daar duizenden bezoekers samen.",
    "tekst": "De politie heeft woensdag aan het begin van de avond opgetreden in het Amsterdamse Vondelpark om een einde te maken aan de grote drukte. Vanwege het mooie weer kwamen daar duizenden bezoekers samen. \"Dit is opnieuw een massale overtreding van de coronaregels\", aldus burgemeester Femke Halsema in een verklaring. \"De aanwezigen tonen geen enkel respect voor iedereen in de stad die zijn best doet om meer besmettingen te voorkomen.\" \"Het park is geen festivalterrein. De driehoek komt vanavond bijeen om een afkoelperiode voor het Vondelpark te bespreken\", aldus Halsema. Eerder riep de gemeente Amsterdam bezoekers nog op om naar een andere plek te gaan, omdat de afstandsmaatregelen niet werd nageleefd. Daar werd geen gehoor aan gegeven, waardoor de politie overging tot ontruiming. Tijdens de politie-actie bekogelden enkele bezoekers de agenten met flessen. Een omstander raakte daarbij gewond. Hij is met onbekende verwondingen overgebracht naar het ziekenhuis. Twee personen zijn aangehouden. E\u00e9n van hen wordt ervan verdacht een fles te hebben gegooid naar de politie. Een tweede persoon werd aangehouden voor belediging. 64 Politie treedt op in Vondelpark vanwege grote drukte Woensdag meldde de gemeente al dat alle ingangen van het Vondelpark bij grote drukte tijdelijk gesloten kunnen worden. Daarnaast kan er extra gehandhaafd worden op de coronamaatregelen, kunnen fietsers worden geweerd of kunnen alleen de zijingangen dicht gaan. Dat gebeurde een jaar geleden ook. Afgelopen zondag werd in het Vondelpark nog een groot feest be\u00ebindigd. Volgens een aanwezige waren er op dat moment ongeveer vijfhonderd mensen aanwezig. Nadat de politie arriveerde, vertrok iedereen uit het park. \u26a0\ufe0f Het is te druk in het Vondelpark. Geniet dichtbij huis van het weer en kom op een rustig moment terug.\u26d4 Vermijd drukke plekken\u2194\ufe0f Houd 1,5 meter afstand\ud83d\udc65 Maximale groepsgrootte: 2 personen of 1 huishouden #BlijfThuis #VermijdDrukte Avatar Auteur AmsterdamNL Moment van plaatsen 16:08 - 24 februari 2021"
  },
  {
    "id": 6118387,
    "url": "https://www.nu.nl/coronavirus/6118387",
    "titel": "Stegeman baalt van ontslag bij PEC: 'Er was echt geen reden tot paniek'",
    "samenvatting": "John Stegeman baalt \"gigantisch\" van zijn ontslag zaterdag als trainer van PEC Zwolle. De 44-jarige Gelderlander is ervan overtuigd dat hij op een goede manier het seizoen af zou hebben gesloten en is het dan ook niet eens met de beslissing van de clubleiding.",
    "tekst": "John Stegeman baalt \"gigantisch\" van zijn ontslag zaterdag als trainer van PEC Zwolle. De 44-jarige Gelderlander is ervan overtuigd dat hij op een goede manier het seizoen af zou hebben gesloten en is het dan ook niet eens met de beslissing van de clubleiding. \"Voor mij was er echt geen reden tot paniek. Kijk, dat de club niet tevreden is over de resultaten, dat kan. Maar ik had er echt nog wel het vertrouwen in dat het goed zou komen. Daarom is het ook zo zonde hoe het is gelopen. Als je kijkt naar de plaats op de ranglijst, was dat echt niet nodig geweest\", zegt Stegeman woensdag tegen De Stentor . Stegeman zou aan het einde van dit seizoen vertrekken bij PEC omdat zijn aflopende contract niet werd verlengd, maar hij moest dus al bijna een half jaar eerder het veld ruimen. Vrijdag verloor PEC van het nog zegeloze FC Emmen (3-2) en zakte het naar de dertiende plaats in de Eredivisie. De voorsprong op de degradatiezone is met negen punten nog altijd wel fors. \"Degradatie was ons nooit overkomen\", stelt Stegeman. \"Zo slecht was het ook weer niet. Natuurlijk, de laatste twee duels waren niet goed. Maar we zouden nooit degraderen, daar ben ik 100 procent van overtuigd. Zeker als we weer een fitte selectie zouden hebben. Dan hadden we echt wel weer punten gepakt. Maar goed, dat is hun keuze en dat heb ik te respecteren.\" John Stegeman krabt op zijn hoofd tijdens de wedstrijd tegen FC Emmen. John Stegeman krabt op zijn hoofd tijdens de wedstrijd tegen FC Emmen. Foto: Pro Shots 'Dit gaat me niet in de koude kleren zitten' Stegeman was bezig aan zijn tweede seizoen bij PEC. Vorig jaar eindigden de Overijsselaars op de vijftiende plaats. Stegeman, die eerder als hoofdcoach werkzaam was bij Go Ahead Eagles en Heracles Almelo, heeft nog geen club voor volgend seizoen, maar wil ook eerst de tijd nemen om te \"resetten\". \"Want dit gaat me natuurlijk niet in de koude kleren zitten. Het is niet leuk om ontslagen te worden. Maar mijn doel is natuurlijk wel weer om ooit weer een club te vinden. Zodat ik kan bewijzen dat ik het wel kan. Al blijf ik zeggen dat het ontslag onnodig was. Als je realistisch kijkt, sta je op de plek waar je ongeveer moet staan.\" \"Ik ben de laatste die zegt dat ik niks fout heb gedaan. Fouten maakt iedereen. Maar hoe en wat, daarover ben ik nu aan het nadenken. Hopelijk kom ik daar snel achter. Zodat ik daar weer van kan leren. En het is echt niet zo dat ik nu met wrok terugkijk. Ik heb altijd steun van Mike Willems en Adriaan Visser (technisch manager en voorzitter, red.) gevoeld en altijd goed met de mensen met PEC kunnen werken.\" Stegeman wordt bij PEC naar alle waarschijnlijkheid opgevolgd door Art Langeler. De vijftigjarige Gelderlander, die op dit moment actief is bij de KNVB als directeur voetbalontwikkeling, was tussen 2010 en 2013 ook al de trainer van PEC en volgens de NOS staat hij vanaf 1 april voor de groep. Bekijk het programma, de uitslagen en de stand in de Eredivisie"
  },
  {
    "id": 6118386,
    "url": "https://www.nu.nl/coronavirus/6118386",
    "titel": "Albert Heijn en Jumbo worden Pick Up Point lokale winkeliers in Breda",
    "samenvatting": "Bestellingen die zijn gedaan bij Bredase winkeliers kunnen voortaan ook worden afgehaald bij de lokale vestigingen van de Albert Heijn en de Jumbo in de stad.",
    "tekst": "Bestellingen die zijn gedaan bij Bredase winkeliers kunnen voortaan ook worden afgehaald bij de lokale vestigingen van de Albert Heijn en de Jumbo in de stad. Het initiatief, dat door de supermarkten is opgezet, maakt het Bredase ondernemers mogelijk om flexibeler met de wensen van hun klanten om te gaan. Naast bezorging aan huis, click & collect bij de winkel zelf is het nu namelijk ook mogelijk om de bestelling op te halen bij een Pick Up Point van een van de aangesloten supermarkten. \"Wij voelen mee met de pijn bij de ondernemers in de stad die het in deze tijd ongelooflijk zwaar hebben\", laat Andr\u00e9 Boersma, manager van de AH-supermarkt aan het Valkeniersplein, in een persbericht weten. \"Als supermarkten wilden we nu eens niet concurreren, maar gewoon samen kijken wat we voor onze stad en collega's konden doen.\" De supermarkten beschouwen het \"opofferen van een beetje ruimte\" voor hun collega's als een kleine bijdrage om medeondernemers te helpen. Bredase wethouder Boaz Adank vindt het initiatief \"een prachtig voorbeeld van hoe we de Bredase handen ineen slaan\". De Albert Heijn aan de Nieuwstraat, Haagdijk, Moerwijk, Brabantplein, Bisschopshoeve, Valkeniersplein, Ginnekenweg, Heksenwaag en Pastoor Doensstraat in Bavel doen aan de actie mee. Dat geldt ook voor de Jumbo aan de Bali\u00ebndijk, Belcrumweg, De Burcht, Pastoor van Spaandonkstraat, Dr. Struyckenplein, Rat Verleghstraat, Donk, Markt in Prinsenbeek, Scheperij in Teteringen en Chaamseweg in Ulvenhout."
  },
  {
    "id": 6118385,
    "url": "https://www.nu.nl/coronavirus/6118385",
    "titel": "Giro presenteert parcours voor klimmers met zes aankomsten bergop",
    "samenvatting": "De 104e edtie van de Giro d'Italia is een koers voor de klimmers. De organisatie presenteerde woensdag een parcours met slechts 38,5 tijdritkilometers en liefst zes aankomsten bergop.",
    "tekst": "De 104e edtie van de Giro d'Italia is een koers voor de klimmers. De organisatie presenteerde woensdag een parcours met slechts 38,5 tijdritkilometers en liefst zes aankomsten bergop. Het was al bekend dat de Giro op 8 mei start met een vlakke tijdrit van 9 kilometer door Turijn. De enige andere chronorace is op de slotdag: een vlakke tijdrit van 29,4 kilometer in Milaan. In de andere negentien etappes moeten er bijna 47.000 hoogtemeters worden overwonnen. Voor de sprinters lijken er maximaal zes kansen te zijn. De beruchte Monte Zoncolan (10,1 kilometer \u00e0 11,9 procent, met een maximaal stijgingspercentage van 22 procent) keert na drie jaar weer terug in de Giro. De zeer steile col is de finishplaats van de veertiende etappe. De zestiende rit over de Passo Fedaia, de 2.239 meter hoge Passo Pardoi, de Passo Giau en finish in Cortina d'Ampezzo is aangemerkt als de koninginnenetappe. De rit is 212 kilometer lang en kent liefst 5.700 hoogtemeters, zelfs voor de altijd loodzware Giro een flinke uitschieter. \ud83d\udd1cGiro d\u2019Italia 2021 08-30/05\u2757\ud83d\udeb4Here the Route of the #Giro d'Italia 104! | \ud83d\udeb4 Ecco il percorso del #Giro 104! Avatar Auteur giroditalia Moment van plaatsen 15:40 - 24 februari 2021 Geoghegan Hart zal titel niet verdedigen De eerste bergrit is op de vierde dag, met een aankomst in Sestola, vlak na de top van de Colle Passerino. Er zijn naast de Zoncolan finishes bergop in Ascoli Piceno (rit zes), Campo Felice (rit negen), Sega di Ala (rit zeventien), Valsesia (rit negentien) en Valle Spluga (rit twintig). Voor wat extra spektakel kiest de organisatie in de elfde rit voor 35 kilometer aan gravelwegen in Toscane, op een parcours dat vergelijkbaar is met de semiklassieker Strade Bianche. Het peloton doet aan het einde van de tweede week Sloveni\u00eb aan voor een heuvelachtige rit. De laatste bergrit gaat deels over Zwitsers grondgebied. De vorige editie van de Giro werd eenmalig in oktober gehouden. Tao Geoghegan Hart won verrassend zijn eerste grote ronde. De Brit van INEOS Grenadiers richt zich dit seizoen in principe op de Tour de France (26 juni-18 juli) en is niet van plan zijn titel in de Giro te verdedigen. Bauke Mollema, in 2019 vijfde in de Giro, staat wel op de voorlopige startlijst van de Ronde van Itali\u00eb. Dat geldt ook voor voormalig Tour-winnaar Egan Bernal en Jumbo-Visma-sprinter David Dekker, die als neoprof momenteel indruk maakt in de Ronde van de Verenigde Arabische Emiraten. Etappe-overzicht van de Giro van 2021. Etappe-overzicht van de Giro van 2021. Foto: Giro d'Italia Zie ook: De wielerkalender van 2021"
  },
  {
    "id": 6118378,
    "url": "https://www.nu.nl/coronavirus/6118378",
    "titel": "Revaliderende Van Dijk voor het eerst weer op trainingsveld Liverpool",
    "samenvatting": "Virgil van Dijk heeft woensdag weer een positieve stap gezet in zijn herstel van een zware knieblessure. De aanvoerder van het Nederlands elftal stond voor het eerst weer op het trainingsveld van Liverpool.",
    "tekst": "Virgil van Dijk heeft woensdag weer een positieve stap gezet in zijn herstel van een zware knieblessure. De aanvoerder van het Nederlands elftal stond voor het eerst weer op het trainingsveld van Liverpool. De 29-jarige Van Dijk plaatste zelf een aantal foto's van de trainingssessie op Twitter. Hij deed onder meer wat loopoefeningen en trainde ook met de bal. De verdediger liep half oktober een kruisbandblessure in zijn knie op bij een wilde charge van Everton-keeper Jordan Pickford. De oud-speler van FC Groningen moest zich laten opereren, werkt sindsdien aan zijn herstel en hoopt het EK van komende zomer (11-juni-11 juli) te halen. Liverpool-trainer J\u00fcrgen Klopp noemde het revalidatieproces van Van Dijk een maand geleden \" veelbelovend \", maar de Engelse topclub heeft vanaf het eerste moment geen prognose gedaan over de herstelduur van de geboren Brabander. Klopp zei drie weken geleden dat hij een rentree van Van Dijk dit seizoen niet helemaal uitsluit. \"Maar tot nu toe heeft nog niemand van de medische staf me verteld dat hij nog zal spelen.\" Het Premier League-seizoen eindigt op 23 mei. \ud83d\ude01 Avatar Auteur VirgilvDijk Moment van plaatsen 15:03 - 24 februari 2021 Bekijk de stand en het programma in de Premier League"
  },
  {
    "id": 6118377,
    "url": "https://www.nu.nl/coronavirus/6118377",
    "titel": "Raad van State wil dat ministerie meer documenten over vuurwerkramp zoekt",
    "samenvatting": "De Raad van State wil dat het ministerie van Infrastructuur en Waterstaat beter zijn best doet om documenten over het Nederlandse vuurwerkbeleid ten tijde van de vuurwerkramp in Enschede te vinden. Dat heeft de hoogste bestuursrechter woensdag in hoger beroep besloten. De oud-directeur van SE Fireworks en zijn zoon willen vijftig documenten over de kwestie inzien.",
    "tekst": "De Raad van State wil dat het ministerie van Infrastructuur en Waterstaat beter zijn best doet om documenten over het Nederlandse vuurwerkbeleid ten tijde van de vuurwerkramp in Enschede te vinden. Dat heeft de hoogste bestuursrechter woensdag in hoger beroep besloten. De oud-directeur van SE Fireworks en zijn zoon willen vijftig documenten over de kwestie inzien. Het tweetal diende een Wob-verzoek in om de documenten in te zien die werden gebruikt voor een proefschrift dat een oud-ambtenaar in 2010 publiceerde. Het gaat om stukken die de twee klagers niet eerder hebben gezien. Zij proberen al jaren te bewijzen dat het bedrijf niet te veel vuurwerk opgeslagen had liggen toen de ramp zich in mei 2000 voltrok. Het ministerie leverde slechts 37 van de vijftig documenten omdat de rest niet te vinden zou zijn. De Raad van State oordeelde woensdag dat staatssecretaris Stientje van Veldhoven (Infrastructuur en Waterstaat) harder haar best moet doen om de stukken boven tafel te krijgen. Zo is er nog geen contact gezocht met de oud-ambtenaar van het toenmalige ministerie van Verkeer & Waterstaat. Ook zijn een paar documenten niet helemaal vrijgegeven omdat daar persoonlijke beleidsopvattingen van ambtenaren in zouden staan. De Raad oordeelde dat deze stukken best kunnen worden gegeven aan vader en zoon Bakker als die persoonlijke opvattingen geanonimiseerd worden. 298 Hoe Roombeek uit zijn as herrees na de Enschedese vuurwerkramp Oud-directeur strijdt nog steeds tegen veroordeling Het ministerie heeft nu tien weken om aan de eisen van de Raad te voldoen, laat een woordvoerder van de hoogste bestuursrechter weten na berichtgeving van RTV Oost . Iedere burger heeft het recht om via een procedure Wet openbaarheid van bestuur (Wob) informatie te krijgen over de bestuursvorming in Nederland. In de Enschedese wijk Roombeek ontplofte op 13 mei 2000 een opslagruimte met vuurwerk. Hierbij kwamen 23 mensen om het leven, onder wie vier brandweermannen. Er raakten bijna duizend mensen gewond en tweehonderd woningen werden verwoest. Het is nooit duidelijk geworden hoe de brand is ontstaan die de ontploffing in de loods veroorzaakte. Een verdachte werd in hoger beroep vrijgesproken. De eigenaren van het bedrijf kregen een jaar gevangenisstraf omdat ze te veel en te zwaar vuurwerk in de loods hadden liggen. De oud-directeur en zijn zoon proberen deze veroordeling nog steeds te weerleggen. Zie ook: Twintig jaar na de vuurwerkramp in Enschede: 'Iedereen begon te rennen'"
  },
  {
    "id": 6118375,
    "url": "https://www.nu.nl/coronavirus/6118375",
    "titel": "Promes houdt dubbel gevoel over aan vertrek bij Ajax: 'Het was te kort'",
    "samenvatting": "Quincy Promes houdt een dubbel gevoel over aan zijn vertrek bij Ajax. De 29-jarige aanvaller had het erg naar zijn zin in Amsterdam, maar een gebrek aan speeltijd heeft hem ertoe gedwongen om te kiezen voor een terugkeer naar Spartak Moskou.",
    "tekst": "Quincy Promes houdt een dubbel gevoel over aan zijn vertrek bij Ajax. De 29-jarige aanvaller had het erg naar zijn zin in Amsterdam, maar een gebrek aan speeltijd heeft hem ertoe gedwongen om te kiezen voor een terugkeer naar Spartak Moskou. \"Voetbal is het belangrijkste voor mij en ik ben hier geen basisspeler. De combinatie van deze dingen ging toch aan me knagen\", zegt Promes woensdag voor de camera van Ajax TV . De 47-voudig international van het Nederlands elftal kwam in de zomer van 2019 voor ruim 15 miljoen euro over van Sevilla. Hij beleefde een prima debuutseizoen en vormde met name een sterk koppel met Hakim Ziyech, maar deze jaargang miste hij de vorm en belandde hij op de bank. \"Ik ging van clubtopscorer in de Champions League naar wisselspeler\", aldus Promes. \"Ik denk dat iedere speler er moeite mee zou hebben om dat een plekje te geven. Dan ga je de balans opmaken, of het misschien toch niet verstandig is om verder te kijken. Met pijn in mijn hart moet ik nu afscheid nemen.\" \"Ik heb hier heel mooie momenten meegemaakt en ben vooral dankbaar voor de kans die ik heb gekregen om me te laten zien. Ik kon doelpunten maken in het stadion waar ik ballenjongen ben geweest. Dat gevoel is bijna niet te beschrijven. De cirkel was rond.\" 120 Promes zet Ajax op 0-2 na karakteristieke assist van Ziyech 'Het liefst ben ik hier mijn hele leven' Promes kwam in december in opspraak doordat hij door de politie werd gearresteerd op verdenking van betrokkenheid bij een ernstige steekpartij. Hij werd al snel weer vrijgelaten, maar er loopt nog wel een onderzoek naar hem. \"Al die mediaberichten en negativiteit om mij heen\", vertelt Promes. \"Daar ben ik erg van geschrokken, omdat ik in een situatie ben beland waar ik niet veel over kan zeggen. Maar de waarheid zal boven water komen. Ik zag dat men zijn oordeel al klaar had. Onterecht. Daar had ik moeite mee.\" Promes kwam eerder tussen 2014 en 2018 uit voor Spartak en was daar destijds zeer succesvol. De Russische topclub betaalt maximaal 11 miljoen euro voor hem, waardoor Ajax, waar Promes enige tijd in de jeugdopleiding speelde, aardig wat verlies heeft geleden. \"Ik ga Ajax zeker missen\", stelt Promes. \"Het is ook geen afscheid, maar meer een tot ziens. Je bent Amsterdammer en Ajacied tot je laatste adem. Ik ben hier op de straten opgegroeid. Dit is voor mij thuis. Ik zal altijd terugkeren naar Amsterdam. \"Het is een dubbel gevoel. Voor mijn gevoel was het te kort. Het liefst ben ik hier mijn hele leven. Maar ik ben nu 29 jaar. Dus als het goed is, zit ik op mijn top. Ik heb de kans om het weer bij Spartak te laten zien.\""
  },
  {
    "id": 6118374,
    "url": "https://www.nu.nl/coronavirus/6118374",
    "titel": "Gordon staakt proces tegen Mediacourant na afschaffen reactiemogelijkheid",
    "samenvatting": "Gordon ziet af van zijn procedure tegen Mediacourant, nadat de site dinsdag bekend had gemaakt dat het niet langer mogelijk is reacties te plaatsen onder berichten.",
    "tekst": "Gordon ziet af van zijn procedure tegen Mediacourant , nadat de site dinsdag bekend had gemaakt dat het niet langer mogelijk is reacties te plaatsen onder berichten. \"Door de erkenning van Mediacourant zal daar op dit moment geen procedure meer tegen worden gestart\", schrijft Gordon op Instagram . De 52-jarige presentator maakte vorige week bekend actie te ondernemen nadat op de website haatberichten over hem waren verschenen in reacties onder artikelen. Gordon sommeerde Mediacourant toen onder meer om alle \"ontoelaatbare reacties te verwijderen\" en ook alle bij haar bekende gegevens, zoals naam en IP-adres, aan hem te verstrekken. Ook werd Mediacourant gesommeerd in de toekomst alle haatdragende reacties te filteren, \"zodat er geen hate speech , tegen wie dan ook gericht, meer geplaatst zal worden\". Volgens de presentator zou er een civiele procedure gestart worden als er aan de sommaties geen gehoor wordt gegeven. Naar aanleiding van de haatberichten startte Gordon ook een petitie, waarmee hij anoniem reageren online onmogelijk wil maken. Die is inmiddels door bijna 30.000 mensen ondertekend. Ook heeft hij aangifte gedaan tegen zestien personen \"die hate speech hebben geplaatst. Deze aangifte wordt nu onderzocht door justitie\", aldus Gordon."
  },
  {
    "id": 6118373,
    "url": "https://www.nu.nl/coronavirus/6118373",
    "titel": "Ferrari keert in 2023 terug in hoogste klasse bij 24 uur van Le Mans",
    "samenvatting": "Ferrari heeft woensdag aangekondigd dat het in 2023 terugkeert in het hoogste niveau van het langeafstandsracen (WEC). Het roemruchte Italiaanse automerk gaat met een Hypercar deelnemen aan onder meer de 24 uur van Le Mans.",
    "tekst": "Ferrari heeft woensdag aangekondigd dat het in 2023 terugkeert in het hoogste niveau van het langeafstandsracen (WEC). Het roemruchte Italiaanse automerk gaat met een Hypercar deelnemen aan onder meer de 24 uur van Le Mans. De laatste jaren deed Ferrari alleen mee in de lagere categori\u00ebn van de WEC. Door weer in de hoogste klasse (LMH) te gaan racen, maakt het merk weer kans op de hoofdprijzen. \"De afgelopen zeventig jaar hebben we op circuits overal ter wereld onze auto's naar overwinningen zien rijden\", zegt Ferrari-CEO John Elkann. \"Dat deden we door haarscherpe technologische oplossingen. Onze innovaties maken elke auto die geproduceerd wordt in Maranello buitengewoon.\" \"Met de nieuwe Hypercar voor Le Mans gaat Ferrari opnieuw de sportieve strijd aan, met de vastberadenheid om een hoofdrolspeler te zijn in een mondiaal evenement\", aldus Elkann. Ferrari boekte zijn laatste van negen overwinningen in Le Mans in 1965. De laatste decennia legde het bedrijf meer de focus op het Formule 1-team. Door het aanstaande budgetplafond kan er in de Formule 1 minder geld worden uitgegeven, waardoor Ferrari weer naar andere raceklassen kijkt. Het team maakt later de naam van de auto en de coureurs die in de WEC gaan rijden bekend. In de hoogste klasse van het langeafstandsracen gaat Ferrari concurreren met Toyota, Peugeot, Audi, Porsche, Glickenhaus en ByKolles."
  },
  {
    "id": 6118372,
    "url": "https://www.nu.nl/coronavirus/6118372",
    "titel": "Brandweer haalt kind uit moerasachtig gebied bij de Beneluxstraat",
    "samenvatting": "De brandweer heeft woensdagmiddag een kind uit een moerasachtig gebied bij de Beneluxstraat in Sas van Gent gehaald. Omdat er wellicht nog een tweede kind in het water is, wordt de omgeving verder uitgekamd.",
    "tekst": "De brandweer heeft woensdagmiddag een kind uit een moerasachtig gebied bij de Beneluxstraat in Sas van Gent gehaald. Omdat er wellicht nog een tweede kind in het water is, wordt de omgeving verder uitgekamd. Rond 16.00 uur werden twee duikteams van de brandweer opgeroepen omdat een kind in de problemen was gekomen in het water. Het kind wordt momenteel in de ambulance verder onderzocht."
  },
  {
    "id": 6118369,
    "url": "https://www.nu.nl/coronavirus/6118369",
    "titel": "Als je deze smaakmakers gebruikt, kun je de zoutpot in de kast laten staan",
    "samenvatting": "Wil je je eten echt lekker maken, dan gebruik je zout. Toch? Het kan ook zonder, weten professionele koks. Als je maar weet welke smaakmakers je gebruikt.",
    "tekst": "Wil je je eten echt lekker maken, dan gebruik je zout. Toch? Het kan ook zonder, weten professionele koks. Als je maar weet welke smaakmakers je gebruikt. Kun je zonder zout in de keuken? Suzanne Jacobs, kok bij het Voedingscentrum, vindt van wel. \"Je kunt eraan wennen. Dat hoeft niet drastisch, stapje voor stapje kan ook.\" Neem het kookwater voor je groenten. \"Daar kun je minder zout in doen en stevige smaakmakers aan toevoegen: een teentje knoflook, peperbolletjes, tijm en peterseliestengels kunnen ook. Ik maak vaak een builtje met van die zakjes waar je losse thee in doet. Dan hoef je de kruiden er later niet uit te vissen.\" \u201cKoks zien dat gezondheid meer in de belangstelling staat en voelen de verantwoordelijkheid om hun bijdrage te leveren.\u201d Suzanne Jacobs, Voedingscentrum Jacobs is blij dat koks tegenwoordig oog hebben voor zout. Gemiddeld krijgen we in Nederland 9 gram per dag binnen, terwijl 6 gram de geadviseerde maximumhoeveelheid is. \"Gelukkig is er meer ruimte voor andere smaken. Koks zien dat gezondheid meer in de belangstelling staat en voelen de verantwoordelijkheid om hun bijdrage te leveren.\" De Nierstichting helpt koks in opleiding daarbij met een speciaal lesprogramma. Smaakmakers in het zonnetje Sergio Herman geeft in zijn kookboek Sergio's Smaakmakers (2018) een inkijkje in zijn voorraadkast, waarin knoflook, gember, miso en citroengras altijd te vinden zijn. Yotam Ottolenghi wijdde zelfs zijn complete laatste boek Flavour (2020) aan smaak. De groentengoeroe is ambassadeur van smaakmakers als ansjovis, cascabelchilipepers en ingelegde mango. En de Australische chef-kok Donna Hay deelt de smaakmakers die haar bevallen met haar fans: in haar nieuwste boek Every Day Fresh komt opvallend veel miso (gefermenteerde sojabonenpasta) en balsamicoazijn voor. Michel Hanssen, die zich SVH Meesterkok mag noemen, is niet zo'n fan van ansjovis, miso en sojasaus, omdat die verborgen zout bevatten. Zelf leeft hij zich - sinds hij van zijn cardioloog na een hartinfarct te horen kreeg dat hij zoutloos moest gaan eten - uit met kruiden en specerijen. \"Ik wilde wel lekker blijven eten. Nu is het mijn missie om mensen te laten zien dat je zout niet nodig hebt.\" Onlangs verscheen zijn derde boek Spice Wise Green , waarin hij uit de doeken doet welke kruidenmelange bij welke groente past en recepten voor sauzen en andere smaakmakers staan. Jacobs adviseert extra zachte kruiden als basilicum, bieslook en koriander aan gerechten toe te voegen. \"Vaak kun je in een gerecht prima een dubbele portie gebruiken. En minder zout. Probeer het eens.\" \u201cOf je nou een eetlepel, theelepel of een kruiwagen als maat neemt, dat maakt voor de mix niet uit. Het kan niet misgaan.\u201d Michel Hanssen, meester-kok Kruidenmixen zijn voor Michel Hanssen essentieel in de keuken. Bij elke groente die hij bereidt, weet hij welk mengsel de optimale smaak geeft. Neem bloemkool: \"Als je de strooimelange uit het boek (recept hieronder, red.) meekookt, dan heb je al een smaakverschil. Als je diezelfde melange gebruikt voor een dipsausje voor je rauwe bloemkool, dan heb je weer een andere toepassing. Je kunt ook de roosjes bruin bakken in de pan en dan de melange eroverheen doen. Je kunt hem ook gebruiken voor groente uit dezelfde familie, zoals bimi, romanesco en broccoli.\" Zijn methode slaat aan. \"Ik krijg elke keer de vraag: wanneer komt er een nieuw boek van je? Als je eenmaal de kruiden in huis hebt, dan hoef je ze alleen bij elkaar te doen. Je hoeft niet te wegen. Ik geef aan hoeveel 'delen' je nodig hebt. En of je nou een eetlepel, theelepel of een kruiwagen als maat neemt, dat maakt voor de mix niet uit. Het kan niet misgaan.\" Een bloemkool smaakt anders als je hem roostert dan als je hem kookt. Een bloemkool smaakt anders als je hem roostert dan als je hem kookt. Foto: ANP Bloemkoolstrooimelange 3 delen nootmuskaat, gemalen 2 delen witte peper, gemalen 1 deel kurkuma, gemalen 1 deel komijnzaad, gemalen 1 deel venkelzaad, gemalen 3 delen mosterdzaad, gemalen 1 deel fenegriek, gemalen 2 delen selderijzaad, gemalen Bloemkool roosteren Door bloemkool te roosteren in de oven, komt haar natuurlijke zoetje naar voren. Meng vier \u00e0 vijf eetlepels olie met twee eetlepels strooimelange en smeer daarmee de hele bloemkool in. Rooster haar 45 minuten op 200 graden Celsius. Recept uit: Spice Wise Green: Smaakvolle groenten met kruiden en specerijenmixen zonder zout - Vegetarische recepten van SVH Meesterkok Michel Hanssen."
  },
  {
    "id": 6118368,
    "url": "https://www.nu.nl/coronavirus/6118368",
    "titel": "Reacties na puntenverlies Feyenoord (gesloten)",
    "samenvatting": "",
    "tekst": "Goedenavond en welkom in dit liveblog op NU.nl. Mijn naam is Sam Blom en ik houd je op de hoogte van de inhaalduels in de Eredivisie. Veel plezier! Uitslagen: Willem II-ADO 1-1 Groningen-Feyenoord 0-0 woensdag om 19:56 Dick Advocaat heeft het gevoel dat 'zijn' Feyenoord twee punten heeft laten liggen, maar was wel te spreken over het spel van zijn ploeg. \"Ik heb een gretig elftal gezien vandaag. Wij waren de ploeg die dicteerden en alles deden. Groningen is een lastige ploeg om te bespelen, maar we hebben laten zien dat we beter zijn dan Groningen. Maar dan moet je wel \u00e9\u00e9n of twee keer scoren. We hebben dus twee punten laten liggen.\" woensdag om 19:44 Feyenoord-aanvoerder Steven Berghuis is ondanks het puntenverlies van zijn ploeg niet ontevreden over het spel van de Rotterdammers. \"Ik denk dat we niet slecht gespeeld hebben\", zegt Berghuis bij ESPN . \"Vooral na rust speelden we continu op hun helft. Zij verdedigen met vijf, dus het was heel moeilijk om daardoorheen komen. Aan de andere kant moet je ook concluderen dat we weliswaar veel beter zijn, maar tegelijkertijd niet tot veel grote uitgespeelde kansen zijn gekomen.\" woensdag om 19:43 Feyenoord laat kansen liggen en loopt opnieuw averij op Feyenoord slaagt er voor de derde keer op rij niet in om te winnen. Tegen FC Groningen krijgt de ploeg van Dick Advocaat wel genoeg kansen, maar verzuimt het te scoren. Zo raakt Luis Sinisterra twee keer de paal en Bryan Linssen de lat. Omdat Groningen ook het niet weet te vinden, eindigt het in het Hitachi Capital Mobility Stadion zoals het begon: 0-0. woensdag om 19:27 86' De tijd begint inmiddels te dringen voor Feyenoord, dat nog steeds op jacht is naar een doelpunt. Nu haalt invaller Diemers uit, maar hij schiet voorlangs. woensdag om 19:19 75' Opnieuw is Sinisterra akelig dicht bij de openingstreffer, maar opnieuw staat het houtwerk hem in de weg. De Colombiaan krult de bal prima naar de verre hoek, maar raakt voor de tweede keer vanavond de paal. woensdag om 19:19 woensdag om 19:13 71' De storm van Feyenoord is even gaan liggen. De Rotterdammers hebben nog steeds het meeste balbezit en het spel speelt zich voornamelijk af op de helft van Groningen, maar kansen zijn er al even niet meer geweest. woensdag om 19:04 Bryan Linssen leek hier te scoren, maar zag zijn lob op de bovenkant van de lat belanden. Feyenoord is nadrukkelijk op zoek naar de openingstreffer. woensdag om 19:01 60' Volgende mogelijkheid voor de bezoekers. Na een goede aanval over de linkerkant legt Sinisterra terug op K\u00f6k\u00e7\u00fc, maar Van Hintum weet het schot te blokken. woensdag om 18:59 56' Feyenoord is sterk begonnen aan de tweede helft en raakt voor de tweede keer het aluminium. Linssen krijgt de bal per toeval voor zijn voeten, weet de bal over Padt te liften, maar raakt de bovenkant van de lat. woensdag om 18:53 51' Feyenoord komt enorm dicht bij de openingstreffer. Berghuis legt de bal na een korte corner neer bij de tweede paal, waar Sinisterra het hoogst komt. De Colombiaan ziet echter dat zijn kopbal van de lijn wordt gehaald door Da Cruz. woensdag om 18:53 woensdag om 18:47 46' Beide ploegen zijn ongewijzigd begonnen aan de tweede helft. Krijgen we in de tweede helft w\u00e9l doelpunten te zien? woensdag om 18:42 Halverwege hebben Groningen en Feyenoord al hetzelfde aantal schoten op doel genoteerd (beide drie) als Willem II en ADO Den Haag (ook beide drie) in de gehele wedstrijd van eerder deze avond. woensdag om 18:31 Rust! Beide ploegen cre\u00eberden genoeg gevaarlijke momenten, zeker in de openingsfase van de eerste helft, maar niemand heeft het net nog weten te vinden: 0-0. woensdag om 18:25 40' Daar was dan eindelijk weer een mogelijkheid. Strand Larsen krijgt een vrije kopkans, maar Marsman maakt zich groot en weet de kopbal van de spits te keren. woensdag om 18:24 Orkun K\u00f6k\u00e7\u00fc was namens Feyenoord twee keer dicht bij de openingstreffer, in een fase waarin de kansen elkaar in een hoog tempo opvolgden. Nu is het al een tijdje wachten op weer een mogelijkheid voor \u00e9\u00e9n van beide ploegen. woensdag om 18:24 woensdag om 18:17 30' Na een spectaculaire openingsfase vol gevaarlijke momenten lijkt de wedstrijd zich na een half uur in wat rustiger vaarwater te begeven. Feyenoord heeft het meeste balbezit, maar Groningen komt er bij vlagen gevaarlijk uit. woensdag om 18:07 Beide ploegen hebben al aardig wat mogelijkheden gehad in het eerste kwart, maar voorlopig is Groningen-Feyenoord nog doelpuntloos. woensdag om 18:06 19' Binnen twee minuten krijgt Feyenoord een paar goede kansen. K\u00f6k\u00e7\u00fc schiet twee keer van afstand. Bij de eerste poging vindt hij Padt op zijn weg, de tweede gaat via een Groninger naast de goal. Na de daaropvolgende corner raakt Sinisterra de paal. woensdag om 17:59 14' Gudmunsson is de volgende die gevaarlijk wordt. Da Cruz glipt langs Senesi en legt terug op de linksback, die van dichtbij tegen Marsman aanschiet. Groningen wordt dreigender. woensdag om 17:56 10' Het blijft op en neer golven! De beurt is nu aan Suslov, die een grote kans krijgt namens Groningen. Hij vindt echter Marsman op zijn weg. woensdag om 17:56 woensdag om 17:55 9' Het is een aantrekkelijk begin in Groningen. Nu krijgt Linssen een schietkans na goed werk van Toornstra, maar het schot is een makkelijke prooi voor Padt. woensdag om 17:53 8' Na een gevaarlijke voorzet van Gudmundsson krijgt Da Cruz bijna een kans, maar hij krijgt de bal net niet onder controle. woensdag om 17:49 4' Feyenoord krijgt de eerste mogelijkheid van de wedstrijd. Linssen snoept Van Hintum de bal af, waarna Berghuis rakelings naast schiet. woensdag om 17:45 1' Aftrap! FC Groningen en Feyenoord zijn begonnen aan hun inhaalduel. De Rotterdammers moeten winnen om de aansluiting te behouden met PSV en AZ. woensdag om 17:44 Feyenoord verloor slechts \u00e9\u00e9n van zijn laatste zeventien Eredivisie-duels met FC Groningen. Op 17 februari 2019 verloren de Rotterdammers met 1-0 door een eigen goal van Sven van Beek. woensdag om 17:44 woensdag om 17:34 We verleggen de focus naar het Noorden waar Feyenoord het om 18.45 uur gaat opnemen tegen FC Groningen. woensdag om 17:29 Willem II en ADO in balans na degradatiekraker vol rode kaarten en strafschoppen Willem II en ADO schieten beide weinig op met het 1-1-gelijkspel. Na een rode kaart voor Gomelt en de benutte strafschop van Tr\u00e9sor leek Willem II op rozen te zitten, maar Pinas maakte gelijk, ook van 11 meter. De rode kaart van Jordens Peters zorgde ervoor dat beide ploegen de wedstrijd eindigden met tien man. woensdag om 17:22 Het moment dat Jordens Peters zijn tweede gele kaart ontvangt. Alleen Jatto Ceesay en Geoffrey Prommayon (beiden vier) kregen in dienst van Willem II meer rode kaarten dan Peters, die vandaag zijn derde rode prent krijgt. woensdag om 17:19 90' Het is niet voor het eerst dat Willem II een voorsprong uit handen geeft. De ploeg verspeelde dit seizoen al achttien punten nadat het op voorsprong kwam, meer dan elke andere Eredivisie-club. ADO staat tweede op die ranglijst, met veertien verspeelde punten na een voorsprong. woensdag om 17:17 87' Willem II en ADO schieten beiden weinig op met een punt, waardoor allebei de ploegen in de slotfase op zoek zullen moeten gaan naar de overwinning. Invaller Romeny is dichtbij namens de thuisploeg, maar zijn kopbal gaat over de lat. woensdag om 17:05 75' Rode kaart Willem II! Wat een drama voor Jordens Peters! Bij zijn terugkeer in de basiself veroorzaakt hij eerst een strafschop en nu krijgt hij zijn tweede gele kaart. Het is weer tien tegen tien. woensdag om 17:02 72' Willem II lijkt de klap van de gelijkmaker nog niet te boven. ADO blijft voorlopig vrij simpel overeind. woensdag om 17:01 Lundqvist weer aan de aftrap bij FC Groningen Ook de opstelling van FC Groningen is inmiddels bekend. Daar is \u00e9\u00e9n wijziging te noteren. Ramon Pascal Lundqvist neemt op het middenveld de plaats in van Sam Schreck. Opstelling FC Groningen: Padt; Te Wierik, Itakura, Van Hintum, Gudmundsson; D. van Kaam, Lundqvist; El Hankouri, Suslov, Da Cruz; Strand Larsen. woensdag om 16:51 62' GOAL ADO Den Haag! 1-1 Pinas maakt vanaf 11 meter geen fout. De tien van ADO staan weer naast Willem II. woensdag om 16:49 60' Strafschop ADO Den Haag! Peters wil opruimen in de eigen zestien, maar mist de bal volledig en raakt Kramer. Ook ADO krijgt een penalty. woensdag om 16:46 Marsman wederom onder de lat bij Feyenoord Om 18.45 uur trappen FC Groningen en Feyenoord af in het Hitachi Capital Mobility Stadion. Bij de bezoekers behoudt doelman Nick Marsman zijn basisplaats, Justin Bijlow ontbreekt wederom in de selectie. Verder krijgt Eric Botteghin weer de voorkeur boven Uros Spajic en keert ook Leroy Fer terug in de basiself. Dat gaat ten koste van Mark Diemers. Opstelling Feyenoord: Marsman; Nieuwkoop, Botteghin, Senesi, Malacia; Fer, Toornstra, K\u00f6k\u00e7\u00fc; Berghuis, Linssen, Sinisterra. woensdag om 16:37 47' GOAL Willem II! 1-0 Mike Tr\u00e9sor benut het buitenkansje vanaf 11 meter en zet Willem II op 1-0. woensdag om 16:36 46' Strafschop Willem II! Kramer zet zijn lichaam erin in het duel met Spieringhs en Mulder wijst naar de stip. Het lijkt een wat zware straf, maar de scheidsrechter is onverbiddelijk. woensdag om 16:36 46' Er wordt weer gevoetbald in Tilburg. Wordt er na rust wel gescoord? woensdag om 16:28 Tomislav Gomelt is de vijfde Kroaat die een rode kaart krijgt in de Eredivisie. Andrija Balic (Fortuna), Stipe Perica (NAC), Danijel Pranjic (sc Heerenveen) en Igor Tomasic (MVV) gingen hem voor. woensdag om 16:20 Rust! Ruim veertig minuten lang was het een gelijkopgaande, maar weinig enerverende wedstrijd in Tilburg. Vlak voor rust werd de wedstrijd volledig op zijn kop gezet door de onnodige rode kaart van Gomelt, waardoor ADO in de tweede helft met tien man stand moet zien te houden tegen Willem II. woensdag om 16:13 42' Rode kaart ADO! Tomislav Gomelt haalt Wriedt rond de middellijn van achter neer, en Mulder stuurt hem van het veld. De Hagenezen moeten vlak voor rust met tien man verder. woensdag om 16:11 39' ADO wil een strafschop nadat Llonch Kishna op de hakken tikt, maar Mulder wil er niet aan. woensdag om 16:02 32' Spieringhs is kort behandeld aan de zijlijn, maar hij kan wel verder. Terug omhoog"
  },
  {
    "id": 6118367,
    "url": "https://www.nu.nl/coronavirus/6118367",
    "titel": "Geen treinverkeer tussen Utrecht en Rotterdam door defecte spoorbrug",
    "samenvatting": "Vanwege een kapotte spoorbrug in Gouda rijden er geen intercity's tussen Utrecht en Rotterdam. De NS meldt dat de stremming nog tot donderdag 1.00 uur gaat duren.",
    "tekst": "Vanwege een kapotte spoorbrug in Gouda rijden er geen intercity's tussen Utrecht en Rotterdam. De NS meldt dat de stremming nog tot donderdag 1.00 uur gaat duren. Het is nog niet duidelijk wat er precies aan de hand is. De NS laat weten bezig te zijn met het verhelpen en onderzoeken van de storing. Omdat er geen treinverkeer over de defecte spoorbrug kan, rijden er ook geen intercity\u2019s tussen Utrecht en Den Haag."
  },
  {
    "id": 6118366,
    "url": "https://www.nu.nl/coronavirus/6118366",
    "titel": "Extra steun voor bedrijven | Kopzorgen voor middelbare scholen",
    "samenvatting": "Dit is de Dit wordt het nieuws-podcast. In de middageditie praten we je kort bij over het belangrijkste nieuws. Met vandaag: middelbare scholen zitten met kopzorgen over heropening, gevallen vliegtuigonderdelen worden ingeleverd en extra coronasteun voor bedrijven.",
    "tekst": "Dit is de Dit wordt het nieuws -podcast. In de middageditie praten we je kort bij over het belangrijkste nieuws. Met vandaag: middelbare scholen zitten met kopzorgen over heropening, gevallen vliegtuigonderdelen worden ingeleverd en extra coronasteun voor bedrijven. Abonneer je op de podcast In de middageditie van de Dit wordt het nieuws-podcast praten we je vanaf februari kort en krachtig bij over het nieuws van de dag. Je kunt je ook gratis abonneren op de Dit wordt het nieuws-podcast. iOS-gebruikers kunnen dat via Apple Podcasts en Spotify . Mocht je een Android-telefoon hebben, dan kun je de podcast beluisteren door in een gedownloade podcastapp te zoeken op NU.nl. Voor vragen of feedback stuur een mailtje naar: podcast@nu.nl . Bevalt deze middageditie van onze podcast of mis je wellicht iets wat de afleveringen nog completer zou maken? Reageer hieronder via ons discussieplatform NUjij."
  }
][
  {
    "id": 6118365,
    "url": "https://www.nu.nl/coronavirus/6118365",
    "titel": "Verdachte vader in zaak rond dood Lotte (14) mag proces in vrijheid afwachten",
    "samenvatting": "De vader die samen met zijn twee minderjarige zoons werd verdacht de veertienjarige Lotte uit Almelo om het leven te hebben gebracht, mag de eventuele rechtszaak in vrijheid afwachten. Hij blijft nog wel verdachte in de zaak, laat het Openbaar Ministerie (OM) weten aan NU.nl na berichtgeving van RTV Oost. De voorlopige hechtenis van zijn twee zoons werd woensdag met dertig dagen verlengd.",
    "tekst": "De vader die samen met zijn twee minderjarige zoons werd verdacht de veertienjarige Lotte uit Almelo om het leven te hebben gebracht, mag de eventuele rechtszaak in vrijheid afwachten. Hij blijft nog wel verdachte in de zaak, laat het Openbaar Ministerie (OM) weten aan NU.nl na berichtgeving van RTV Oost . De voorlopige hechtenis van zijn twee zoons werd woensdag met dertig dagen verlengd. De vader werd aanvankelijk verdacht van het vermoorden of doden van Lotte en het verstoppen van haar lichaam. Volgens RTV Oost is de verdenking tegen de vader minder ernstig gebleken, en wordt hij daarom op korte termijn, in afwachting van het strafproces, op vrije voeten gesteld. Het OM zegt tegen NU.nl hier geen uitspraken over te doen. \"Het OM heeft niet aan de raadkamer van de rechtbank gevraagd de voorlopige hechtenis van de vader te verlengen. Het OM vindt dat hij het verdere onderzoek in vrijheid af kan wachten, maar hij blijft wel verdachte in de zaak\", aldus de woordvoerder. De twee minderjarige jongens worden nog wel altijd verdacht van moord dan wel doodslag. Er wordt gesproken over moord wanneer iemand met voorbedachten rade om het leven is gebracht. Het ontzielde lichaam van Lotte werd op zondag 10 januari gevonden in een sloot achter een industrieterrein in Almelo. De scholiere bleek door een misdrijf om het leven te zijn gekomen."
  },
  {
    "id": 6118364,
    "url": "https://www.nu.nl/coronavirus/6118364",
    "titel": "Ook bouwproject voor studenten in Strijpsestraat Eindhoven stuit op verzet",
    "samenvatting": "Omwonenden van een terrein aan de Strijpsestraat in Eindhoven zijn tegen de komst van studentenwoningen van ontwikkelaar PM+Van Abbe. De ontwikkelaar zegt nog volop in overleg te zijn, maar bewoners vinden dat dan eerst de aangevraagde vergunning ingetrokken moet worden.",
    "tekst": "Omwonenden van een terrein aan de Strijpsestraat in Eindhoven zijn tegen de komst van studentenwoningen van ontwikkelaar PM+Van Abbe. De ontwikkelaar zegt nog volop in overleg te zijn, maar bewoners vinden dat dan eerst de aangevraagde vergunning ingetrokken moet worden. Eerder was het de buurt bij de Hamsterstraat in Woensel die zich tegen de bouw van 51 woningen uitsprak. Net als bij de Strijpsestraat was ook daar wel overleg geweest met ontwikkelaar PM+Van Abbe. Maar de bewoners zijn niet tevreden over de aanpassingen aan het plan. Net als in Strijp. \"We zijn alleen in kleine groepjes gehoord. Dat kun je geen goed overleg noemen\", zegt bewoner Dick Bakker van de Strijpsestraat. De buurtbewoners vonden elkaar daarop in de bewonersvereniging Kerckewoud in oprichting (genoemd naar het bosje achter de bouwplaats, grenzend aan de Trudokerk en het kerkhof). Ze vinden dat het plan voor de huidige autohandel Van der Wiel, met vier bouwlagen aan de straatkant, te hoog is voor de Strijpsestraat. Ze vrezen onder meer verlies van privacy en licht. Ook vinden ze de doelgroep van studenten te eenzijdig. Reinier van Abbe van PM+Van Abbe kiest bewust voor studentenwoningen in woonbuurten. \"Ik kies voor integreren van studenten in de stad, niet om ze ergens weg te stoppen. Dan wil ik de dialoog aangaan met de buurt. Lastig is dat veel mensen studentenhuisvesting koppelen aan ouderwetse studentenhuizen die voor overlast zorgen. Wij denken dat je dat kunt voorkomen door er rekening mee te houden in de opzet. En we blijven zelf ook actief betrokken, dus het is ook in ons belang dat het geen gribus wordt.\" 'We bouwen echt geen toren in een woonwijk' De hoogte van de nieuwbouw met drie verdiepingen sluit volgens Van Abbe aan bij het pand naast het terrein en de nieuwbouw verderop. \"Het scheelt maar 30 centimeter. We bouwen echt geen toren in een woonwijk.\" Op het binnenterrein heeft de ontwikkelaar een laag van de nieuwbouw afgehaald na overleg met de omwonenden. Maar volgens Bakker kan er alleen sprake zijn van verder overleg als Van Abbe de aanvraag voor een bouwvergunning intrekt. \"Anders heeft praten geen zin.\" Van Abbe ziet dat anders: \"Sinds juni 2020 zijn wij in gesprek met de direct aanwonenden. Zij hebben invloed gehad op het ontwerp zoals het eind december is ingediend. Maar ook nu nog staan wij open voor de dialoog. Als dat leidt tot aanpassingen van onze aanvraag, dan zullen wij dat niet nalaten.\" Bakker vroeg ook om opheldering van de gemeente. Aanvankelijk kreeg hij nul op rekest, ook van wethouder Yasin Torunoglu, die hij persoonlijk had aangesproken. Daarom hing Bakker zondag een spandoek op: \"Yasin T. zwijgt\" stond daar op. Maandag kreeg de buurt een brief van de wethouder. Hij wijst erop dat de inspraak in dit stadium een verantwoordelijkheid van de ontwikkelaar is. Die moet weer praten met de buurt, aldus Torunoglu."
  },
  {
    "id": 6118363,
    "url": "https://www.nu.nl/coronavirus/6118363",
    "titel": "Kamer wil terrassen snel weer open, chagrijn over 'gebroken belofte' Rutte",
    "samenvatting": "In de Tweede Kamer wordt de roep om de terrassen weer te openen steeds luider. Verschillende partijen willen dat het kabinet 8 maart kijkt naar de mogelijkheden. Er was ook veel chagrijn over het verlengen van de avondklok tot 15 maart. Eerder had demissionair premier Mark Rutte gezegd die maatregel als eerste te schrappen.",
    "tekst": "In de Tweede Kamer wordt de roep om de terrassen weer te openen steeds luider. Verschillende partijen willen dat het kabinet 8 maart kijkt naar de mogelijkheden. Er was ook veel chagrijn over het verlengen van de avondklok tot 15 maart. Eerder had demissionair premier Mark Rutte gezegd die maatregel als eerste te schrappen. \"Is dan het behoedzaam openen van de terrassen een mogelijkheid?\", vroeg CDA-fractievoorzitter Pieter Heerma zich af. Hij zag afgelopen weekend dat het op sommige plekken waar je eten en drinken kon afhalen juist druk werd. Heerma zag dat mensen \"op bankjes of op muurtjes\" naast elkaar gingen zitten, terwijl ernaast een leeg terras was. \"Daar hadden diezelfde mensen mogelijk veel veiliger, gereguleerd en op afstand kunnen zitten.\" Ook D66-Kamerlid Rob Jetten wilde van het kabinet weten wanneer het openen van de terrassen weer kan. \"Ik vraag dit niet alleen namens mezelf of mijn fractie, maar ook namens al die mensen die het soms niet meer zien zitten. Laten we voor hen meer aandacht hebben.\" De rek is er volgens Jetten uit. \"De economie heeft het zwaar. Meer dan de helft van de jongeren heeft het mentaal steeds moeilijker.\" Zie ook: Deze coronamaatregelen worden begin maart versoepeld Rutte wil op termijn met gemeenten in gesprek VVD'er Klaas Dijkhoff wil dat het kabinet met de horeca en de burgemeesters gaat kijken \"wat haalbaar en aanvaardbaar is\". Burgemeesters Femke Halsema (Amsterdam) en Pieter Broertjes (Hilversum) deden afgelopen dagen eenzelfde oproep. PVV-leider Geert Wilders wil het liefst de gehele horeca zo snel mogelijk verantwoord openen. \"Horecaondernemers en al die winkeliers raken hun inkomen, hun reserves en hun spaargeld kwijt.\" Demissionair premier Mark Rutte vreest voor een aanzuigende werking zodra de terrassen open zijn, dus nu zou dat niet verstandig zijn. Het behoort wel tot een mogelijke \"volgende stap\", beloofde de premier. Dat moet wel in samenspraak met de gemeenten, aldus Rutte. Wilders baalt van 'zoveelste gebroken belofte' Rutte Kamerleden waren niet te spreken over het verlengen van de avondklok. Er was van zowel oppositie als coalitiepartijen kritiek. Rutte had aanvankelijk gezegd dat het schrappen van de maatregel \"bovenop de stapel\" lag, maar dat bleek niet zo te zijn. \"De zoveelste gebroken belofte\", zei Wilders. De versoepelingen voor jongeren die weer willen sporten, leerlingen en ondernemers noemde de PVV-leider \"een paar kruimels\". Lilian Marijnissen (SP) noemde het een vreemde situatie dat \"vergaande maatregelen\" zoals de bezoekersregeling en de avondklok overeind blijven, \"maar dat je overdag wel naar de HEMA mag om een broodrooster te kopen.\" Rutte wil het liefst ook van de avondklok af, maar dan neemt de druk op de zorg volgens het Outbreak Management Team (OMT) toe. \"De avondklok kan er niet af. Punt\", aldus Rutte. 331 Analyse: 'Kabinet is gezwicht voor onrust in samenleving'"
  },
  {
    "id": 6118362,
    "url": "https://www.nu.nl/coronavirus/6118362",
    "titel": "ANWB start proef met e-bikes als vervangend vervoer in Utrecht",
    "samenvatting": "Inwoners van Utrecht kunnen deze week ook een e-bike van de ANWB als vervangend vervoer gebruiken bij pech. In Utrecht, Amsterdam en Wolfheze houdt de pechhulpdienst deze week een proef.",
    "tekst": "Inwoners van Utrecht kunnen deze week ook een e-bike van de ANWB als vervangend vervoer gebruiken bij pech. In Utrecht, Amsterdam en Wolfheze houdt de pechhulpdienst deze week een proef. De ANWB schrijft in een verklaring dat de bedoeling van de pilot is om leden in steden een duurzaam alternatief te bieden voor de auto. Het blijft voor Utrechters mogelijk om een vervangende auto aan te vragen als ze dat willen. De pilot is geslaagd als er voldoende vraag is naar de e-bike."
  },
  {
    "id": 6118360,
    "url": "https://www.nu.nl/coronavirus/6118360",
    "titel": "Luchtvaartorganisatie waarschuwt voor groeiende schuldenberg",
    "samenvatting": "Luchtvaartmaatschappijen zullen nog tot zeker het einde van dit jaar schulden moeten maken, verwacht de brancheorganisatie International Air Transport Association (IATA). In totaal zullen de bedrijven 95 miljard dollar (78 miljard euro) moeten opleggen, denkt de organisatie.",
    "tekst": "Luchtvaartmaatschappijen zullen nog tot zeker het einde van dit jaar schulden moeten maken, verwacht de brancheorganisatie International Air Transport Association (IATA). In totaal zullen de bedrijven 95 miljard dollar (78 miljard euro) moeten opleggen, denkt de organisatie. In december voorspelde de IATA nog een schuldenberg van 48 miljard dollar in 2021, maar de organisatie stelt die prognose nu flink naar boven bij. De belangrijkste reden voor de slechte vooruitzichten zijn de vele lockdowns en reisverboden wereldwijd. Hoewel de vaccinaties in zowat alle landen worden uitgerold, houden veel landen hun grenzen nog gesloten door de besmettelijkere Britse, Braziliaanse en Zuid-Afrikaanse coronavarianten die recent ontdekt werden. De IATA verwacht dat er ten vroegste in de zomer weer zonder beperkingen kan gevlogen worden, maar tegen die tijd zullen de meeste bedrijven hun reserves hebben opgebruikt, waardoor ze weer meer zullen moeten lenen. Om de heropening van de luchtvaart te versnellen, stelde de IATA woensdag ook een vaccinpaspoort voor. De organisatie richtte een platform op waar testresultaten en bewijzen van vaccinatie in kunnen opgenomen worden om vliegen veilig te laten verlopen. IATA wijst er op dat overheden digitale certificaten beschikbaar moeten stellen om het platform ten volle te kunnen gebruiken. Zie ook: KLM lijdt ruim 1 miljard euro verlies, 7 miljard euro verlies voor moederbedrijf"
  },
  {
    "id": 6118358,
    "url": "https://www.nu.nl/coronavirus/6118358",
    "titel": "Nu 10 procent extra voordeel bij Swiss Sense",
    "samenvatting": "Profiteer van de beste Dream Deals bij Swiss Sense. Je ontvangt nu 10 procent extra voordeel op de hele collectie. Dit is het moment om extra voordelig jouw slaapkamer compleet te maken.",
    "tekst": "Profiteer van de beste Dream Deals bij Swiss Sense. Je ontvangt nu 10 procent extra voordeel op de hele collectie. Dit is het moment om extra voordelig jouw slaapkamer compleet te maken. Met boxsprings, bedden, matrassen en beddengoed biedt Swiss Sense alles op het gebied van lekker slapen. Bekijk hier alle Dream Deals . Afspraak maken Vanaf 3 maart openen alle Swiss Sense-winkels weer voor winkelen op afspraak. Zo ervaar je zelf het heerlijke ligcomfort van de boxsprings, bedden, matrassen en toppers. Maak nu alvast je afspraak . De ervaren slaapadviseurs staan klaar voor persoonlijk slaapadvies. Blijf op de hoogte van NUshop-aanbiedingen Volgen Ontvang meldingen bij nieuwe aanbiedingen"
  },
  {
    "id": 6118352,
    "url": "https://www.nu.nl/coronavirus/6118352",
    "titel": "Hongarije eerste EU-lidstaat die inwoners inent met Chinees vaccin",
    "samenvatting": "Hongarije heeft woensdag als eerste EU-lidstaat het vaccin van het Chinese staatsbedrijf Sinopharm toegediend aan eigen inwoners. Het Europese medicijnagentschap EMA heeft het middel nog niet goedgekeurd, de Hongaarse toezichthouder wel.",
    "tekst": "Hongarije heeft woensdag als eerste EU-lidstaat het vaccin van het Chinese staatsbedrijf Sinopharm toegediend aan eigen inwoners. Het Europese medicijnagentschap EMA heeft het middel nog niet goedgekeurd, de Hongaarse toezichthouder wel. Eerder werd Hongarije ook al de eerste EU-lidstaat die met Rusland een deal sloot over de levering van het Russische coronavaccin Spoetnik V. De Hongaarse minister van Buitenlandse Zaken P\u00e9ter Szijj\u00e1rt\u00f3 vertelde al eerder dat het land ook dat vaccin \"zo snel mogelijk\" wil inzetten, maar wel op een veilige manier. Ook het Russische vaccin is nog niet door het Europese medicijnagentschap goedgekeurd, hoewel de Russen beweerden dat er al wel gesprekken gaande zijn met EMA. Het Europees Medicijnagentschap vertelde in gesprek met NU.nl dat \"nog geen aanvraag voor toelating\" was ontvangen vanuit Rusland. Als goedkeuring van het EMA uitblijft voor zowel het Russische als Chinese vaccin, mogen beide middelen niet verhandeld worden op de Europese markt. Hongarije rekent op 5 miljoen vaccindoses vanuit China Hongarije heeft vanuit China zo'n 550.000 vaccindoses ontvangen. Daarmee moeten de komende dagen 275.000 inwoners inge\u00ebnt worden. Hongarije heeft in totaal 5 miljoen vaccindoses bij Sinopharm besteld. Daarnaast ontvangt het land, als EU-lidstaat, ook vaccins vanuit de EU. Premier Viktor Orb\u00e1n heeft meermaals herhaald dat hij het vaccinatieprogramma als d\u00e9 optie ziet om langzamerhand terug te keren naar het 'normale leven'. Hij riep farmaceuten al eerder op om de productie van vaccins te intensiveren. \"We hebben geen uitleg nodig, maar vaccins\", aldus Orb\u00e1n."
  },
  {
    "id": 6118349,
    "url": "https://www.nu.nl/coronavirus/6118349",
    "titel": "Heemskerk mag toch met Van Roon strijden om olympisch ticket op 50 vrij",
    "samenvatting": "Femke Heemskerk krijgt toch nog een kans om zich op de 50 meter vrije slag te plaatsen voor de Olympische Spelen van Tokio. De 33-jarige zwemster strijdt op 9 april bij de Eindhoven Qualification Meet in Eindhoven met Valerie van Roon.",
    "tekst": "Femke Heemskerk krijgt toch nog een kans om zich op de 50 meter vrije slag te plaatsen voor de Olympische Spelen van Tokio. De 33-jarige zwemster strijdt op 9 april bij de Eindhoven Qualification Meet in Eindhoven met Valerie van Roon. Heemskerk raakte in december haar olympisch ticket op de 50 vrij kwijt aan Van Roon. Ze moest de kwalificatiewedstrijden in Rotterdam zelf missen omdat haar man positief was getest op het coronavirus, en zag vervolgens dat Van Roon sneller was dan haar tijd (24,63 om 24,71). Heemskerk sprak van overmacht, legde zich er niet bij neer en vroeg om een herkansing in de vorm van een swim-off. Zwembond KNZB weigerde dat, waarop de Roelofarendsveense een tuchtzaak startte \u00e9n won . De afgelopen vier weken is er overleg geweest tussen de KNZB, Heemskerk en Van Roon. Alle partijen hebben nu ingestemd met het voorstel dat Heemskerk en Van Roon op 9 april in Eindhoven beiden een laatste kans krijgen om hun tijd te verbeteren. \"De KNZB wilde hoger beroep aantekenen tegen de uitspraak van de tuchtcommissie, omdat we van mening blijven dat je in de kwalificatieprocedure voor Tokio geen rekening kunt houden met alle individuele COVID-gevallen\", zegt technisch directeur Andr\u00e9 Cats woensdag. \"Tegelijkertijd is het belangrijk om deze zaak in de aanloop naar de Spelen zo snel mogelijk op te lossen, zeker ook in het belang van de betrokken zwemsters.\" Valerie van Roon dacht begin december dat ze zeker was van Tokio. Valerie van Roon dacht begin december dat ze zeker was van Tokio. Foto: ANP De al gezwommen tijden blijven staan De al gezwommen tijden blijven staan, wat betekent dat Heemskerk in ieder geval sneller moet zijn dan 24,63. De andere deelneemsters aan de 50 vrij bij de Eindhoven Qualification Meet krijgen geen extra kans op olympische kwalificatie. Ranomi Kromowidjojo is op deze afstand al zeker van Tokio. \"Dit soort kwesties vreet energie van topsporters. Je wilt als sportbond natuurlijk niet dat sporters in dergelijke zenuwslopende situaties terechtkomen\", aldus Cats. \"Het is daarom goed dat er nu helderheid is over het vervolg. Met name ook voor Valerie, die na een zeer sterke race in Rotterdam zeker dacht te zijn van Tokio, is de situatie ontzettend vervelend.\""
  },
  {
    "id": 6118345,
    "url": "https://www.nu.nl/coronavirus/6118345",
    "titel": "Man opgepakt op verdenking van reeks inbraken bij horeca in Goes",
    "samenvatting": "Een 35-jarige man uit Polen zonder vaste woon- of verblijfplaats is zondag 21 februari in Goes aangehouden. Hij wordt ervan verdacht tussen 31 januari en 15 februari inbraken te hebben gepleegd bij horecazaken aan de Grote Markt in Goes.",
    "tekst": "Een 35-jarige man uit Polen zonder vaste woon- of verblijfplaats is zondag 21 februari in Goes aangehouden. Hij wordt ervan verdacht tussen 31 januari en 15 februari inbraken te hebben gepleegd bij horecazaken aan de Grote Markt in Goes. De horecapanden worden momenteel verbouwd of waren net klaar na een renovatie. Uit de panden werd koper en metaal gestolen. Ook werden in een hotel uit twaalf kamers televisies, waterkokers en metalen voorwerpen meegenomen. Het schadebedrag voor het hotel is rond de 30.000 euro. De eigenaren van de panden hebben aangifte gedaan. De politie stelde onderzoeken in bij metaalhandelaren en kon zo aan de hand van de ingeleverde goederen de identiteit van de verdachte achterhalen. Volgens de politie moet de verdachte meerdere nachten in het hotel hebben ingebroken om de grote hoeveelheid aan gestolen goederen mee te nemen. Nadat de politie de woning van de man had getraceerd, troffen zij diverse gestolen goederen aan. De man zit vast en wordt voorgeleid aan een rechter-commissaris en moet zich op 4 maart voor de rechter verantwoorden."
  },
  {
    "id": 6118344,
    "url": "https://www.nu.nl/coronavirus/6118344",
    "titel": "Tachtigplussers vanaf maandag inge\u00ebnt bij tennispark Nieuwe Sloot",
    "samenvatting": "Tachtigplussers uit Alphen aan den Rijn en omgeving kunnen vanaf maandag terecht in Alphen voor een coronavaccinatie. De GGD is er klaar voor om in de hal op tennispark Nieuwe Sloot dagelijks zo'n driehonderd prikken te zetten.",
    "tekst": "Tachtigplussers uit Alphen aan den Rijn en omgeving kunnen vanaf maandag terecht in Alphen voor een coronavaccinatie. De GGD is er klaar voor om in de hal op tennispark Nieuwe Sloot dagelijks zo'n driehonderd prikken te zetten. De eerste twee weken worden voornamelijk ouderen geprikt, met het vaccin van Pfizer. Daarna zijn ook zorgmedewerkers welkom, als er weer voldoende voorraad is van het AstraZeneca-vaccin. Dat meldt Carin Boon, woordvoerder van de GGD Hollands Midden. \"Alles is er klaar voor om maandag de eerste vaccinaties te geven\", stelt Boon. \"Al zijn we natuurlijk afhankelijk van het RIVM voor de levering van de vaccins.\" In eerste instantie komen er zo'n driehonderd vaccins per dag, die in alle vroegte worden aangeleverd. De vaccins zijn na levering nog vier dagen houdbaar. \"De locatie in Alphen is voor ons, na Leiden en Gouda, de derde locatie. Dat is fijn, het personeel is al ingewerkt en heeft die ervaring al. Het is voor ons prettig dat we niet gelijk op volle kracht hoeven te draaien, maar de tijd hebben. Al zouden we dat wel kunnen.\" Onder tachtigplussers is de bereidheid tot het laten zetten van een prik groot. \"Ik weet niet of alle tijdsloten vol zijn, maar het gaat wel hard\", aldus Boon."
  },
  {
    "id": 6118343,
    "url": "https://www.nu.nl/coronavirus/6118343",
    "titel": "Gommers snapt versoepeling, 'maar op ic lopen we nog steeds op onze tenen'",
    "samenvatting": "Intensivecarebaas Diederik Gommers heeft begrip voor de versoepelingen van het kabinet. Wel benadrukt hij in gesprek met NU.nl dat het al maandenlang drukker is dan normaal op de intensive care (ic) en dat zorgt ervoor dat het ic-personeel \"nog steeds op de tenen loopt\".",
    "tekst": "Intensivecarebaas Diederik Gommers heeft begrip voor de versoepelingen van het kabinet. Wel benadrukt hij in gesprek met NU.nl dat het al maandenlang drukker is dan normaal op de intensive care (ic) en dat zorgt ervoor dat het ic-personeel \"nog steeds op de tenen loopt\". Gommers benadrukt dat de door het demissionaire kabinet aangekondigde versoepelingen \"heel dicht\" tegen het advies van het Outbreak Management Team (OMT) aan zaten. \"Toen ik het dinsdagavond tijdens de persconferentie hoorde voelde het niet zo goed, maar na een nachtje slapen kwam ik tot de conclusie dat dit wel de dingen zijn die we geadviseerd hebben\", zegt de voorzitter van de Nederlandse Vereniging voor Intensive Care (NVIC). In het laatste OMT-advies staat dat de ruimte voor versoepelingen \"zeer beperkt\" is, of zoals Gommers het verwoordt: \"mini- mini- minimaal\". Onder voorwaarden kan het voortgezet en mbo-onderwijs weer open en op andere vlakken versoepelen betekent volgens het OMT het \"aanvaarden van meer risico's op een toename van het aantal besmettingen en belasting voor de zorg.\" Op 1 maart mogen middelbare scholen hun deuren weer gedeeltelijk openen. Op 1 maart mogen middelbare scholen hun deuren weer gedeeltelijk openen. Foto: ANP Contouren van derde golf zijn langzaam zichtbaar Heel langzaam zijn de contouren van de aangekondigde derde golf zichtbaar, ziet ook het hoofd van de ic van het Erasmus MC. \"Aan de versoepelingen zit een risico. Afgelopen week hadden we een toename van het aantal ic-opnames ten opzichte van de week ervoor. Heel langzaam zie je de stijging. Het blijft lopen op een richel.\" Woensdag zijn er 1.041 ic-bedden bezet in de Nederlandse ziekenhuizen. Op de intensivecareafdelingen liggen 533 coronapati\u00ebnten. Ook de druk op het ic-personeel is nog altijd hoog, constateert Gommers. \"Het aantal besmettingen daalde tot vorige week, maar op de ic zijn we al vier maanden lang opgeschaald.\" Normaal gesproken telt Nederland zo'n duizend operationele bedden op de intensive care. Nu zijn dat er 1.350. Het heeft als gevolg dat ic-verpleegkundigen voor meer pati\u00ebnten moeten zorgen dan ze gewend zijn, legt Gommers uit. \u201cWe gaan niet klagen, maar wij zien nog steeds geen verandering op de werkvloer\u201d Diederik Gommers, voorzitter NVIC \"Dat voelt niet goed\", aldus de NVIC-voorzitter. \"We gaan niet klagen, maar wij zien nog steeds geen verandering op de werkvloer.\" Oorzaak daarvan is dat de eerder afgeschaalde reguliere zorg inmiddels weer is opgeschaald, waardoor ic-personeel de zorg heeft voor coronapati\u00ebnten en niet-coronapati\u00ebnten. \"De ic's liggen overvol. We lopen nog steeds op onze tenen\", aldus Gommers. Het aantal bezette ic-bedden blijft onverminderd hoog. Het aantal bezette ic-bedden blijft onverminderd hoog. Foto: ANP Zorgen over of ic-personeel vrij kan nemen Gommers maakt zich zorgen om of het personeel op de intensive care het wel volhoudt. Heel voorzichtig kijkt hij al naar de zomervakantie, een periode waarin normaal gesproken maar achthonderd ic-bedden \"open zijn\", waardoor personeel vakantie kan opnemen. \"Eigenlijk weten we nu al dat dat niet gaat. Als het zo doorgaat zijn we al ons personeel in 2022 kwijt. Dat wil je natuurlijk het liefste van de daken schreeuwen, maar ik zie ook dat veel andere mensen nu in de problemen zitten.\" Gommers wil er maar mee zeggen dat de zorgen over het coronavirus niet weg zijn. Alleen ziet hij ook dat het de beperkte ruimte die er nu is aan andere sectoren moet worden gegeven dan aan de zorgsector. \"Maar mensen moeten niet het idee hebben dat ze nu ook wel naar het terras zouden kunnen.\" Zelf heeft Gommers overigens nog geen afspraak staan bij de kapper. \"Mijn vrouw heeft het twee weken geleden gedaan. Ze zei wel dat er wat rare plukken tussen zaten, dus ik moet wel een keer naar de kapper. Maar mijn haar groeit niet zo snel, dus ik ga niet zo vaak\", besluit hij lachend. 1 De Jonge: We moeten waken voor 'we-zijn-er-bijna-gevoel'"
  },
  {
    "id": 6118342,
    "url": "https://www.nu.nl/coronavirus/6118342",
    "titel": "Nooit eerder tentoongesteld werk van Van Gogh wordt binnenkort geveild",
    "samenvatting": "Het werk Sc\u00e8ne de Rue \u00e0 Montmartre, van Vincent van Gogh, wordt op 25 maart geveild. Het schilderij was ruim honderd jaar in het bezit van een Franse familie, meldt Reuters.",
    "tekst": "Het werk Sc\u00e8ne de Rue \u00e0 Montmartre , van Vincent van Gogh, wordt op 25 maart geveild. Het schilderij was ruim honderd jaar in het bezit van een Franse familie, meldt Reuters . Volgens Sotheby's is het werk wel vaker afgedrukt in catalogussen, maar nooit in het openbaar vertoond. Dit heeft het Van Gogh Museum in Amsterdam na een kort onderzoek aan NU.nl bevestigd. Op het schilderij is een stel te zien dat samen en gearmd door Parijs wandelt en twee spelende kinderen passeert. Van Gogh schilderde het in 1887, drie jaar voor zijn dood, toen hij samen met zijn broer Theo in de Franse hoofdstad verbleef. Het werk moet tijdens de veiling, georganiseerd door Sotheby's en Mirabaud Mercier, tussen de 5 en 8 miljoen euro opleveren. De eigenaar van het schilderij wordt niet door het veilinghuis bekendgemaakt. Wie het werk wil zien, kan een afspraak maken bij het veilinghuis in Amsterdam op 1, 2 en 3 maart. Daarna gaat het werk naar Londen en Parijs."
  },
  {
    "id": 6118340,
    "url": "https://www.nu.nl/coronavirus/6118340",
    "titel": "Amerikaanse medicijnwaakhond noemt coronavaccin Janssen veilig en effectief",
    "samenvatting": "De Amerikaanse toezichthouder FDA noemt het coronavaccin dat door de Leidse farmaceut Janssen is ontwikkeld veilig en effectief. Het middel zou een effectiviteit van ongeveer 72 procent hebben. Eerder meldde moederbedrijf Johnson & Johnson op basis van wereldwijde proeven dat het vaccin in zeker 66 procent van de gevallen voldoende bescherming biedt.",
    "tekst": "De Amerikaanse toezichthouder FDA noemt het coronavaccin dat door de Leidse farmaceut Janssen is ontwikkeld veilig en effectief. Het middel zou een effectiviteit van ongeveer 72 procent hebben. Eerder meldde moederbedrijf Johnson & Johnson op basis van wereldwijde proeven dat het vaccin in zeker 66 procent van de gevallen voldoende bescherming biedt. Volg dit verhaal Volgen Ontvang meldingen bij belangrijke ontwikkelingen rondom het Janssen-vaccin Uit FDA's analyse van de gegevens van Janssen blijkt dat er geen ontoelaatbare gezondheidsrisico's zijn bij het gebruik van het vaccin en dat het in aanmerking komt voor voorlopige goedkeuring in de Verenigde Staten. Vrijdag brengt de FDA advies over de toelating van het coronavaccin uit. Nederland heeft 11,3 miljoen doses van dit vaccin besteld. Hoewel de effectiviteit tientallen procentpunten lager ligt dan bij andere al goedgekeurde coronavaccins, biedt het vaccin van Janssen veel logistieke voordelen. Iemand is al na \u00e9\u00e9n prik voldoende beschermd. Bij veel andere coronavaccins zijn twee doses nodig. Het Janssen-vaccin zou minder bescherming bieden bij besmettingen met de Zuid-Afrikaanse en Braziliaanse coronavirusvarianten dan aanvankelijk werd verwacht. Janssen beweerde eerder dat het middel bij besmettingen met de Zuid-Afrikaanse variant voor 57 procent effectief is. Dat is echter voldoende bescherming, omdat gezondheidsorganisatie WHO een minimale werkzaamheid van 50 procent eist. Ook vaccins van andere farmaceuten, zoals Moderna en Pfizer, bleken bij besmettingen met de genoemde virusvarianten minder bescherming te bieden dan verwacht. Maar de vaccins zijn in die gevallen wel effectief genoeg. Als het vaccin van Janssen wordt goedgekeurd, dan kan het bedrijf direct vier miljoen doses leveren aan de VS. De Europese medicijnwaakhond EMA spreekt zich naar verwachting medio maart uit over de eventuele ingebruikname in de EU. Zie ook: Met deze vaccins wil het kabinet 2,5 miljoen prikken per week gaan zetten"
  },
  {
    "id": 6118338,
    "url": "https://www.nu.nl/coronavirus/6118338",
    "titel": "Clubicoon Lurling keert als assistent- en jeugdtrainer terug bij NAC",
    "samenvatting": "Anthony Lurling keert na zeven jaar terug bij NAC Breda. Het 43-jarige clubicoon wordt vanaf volgend seizoen assistent-trainer bij het eerste elftal en hoofdcoach van NAC onder 15.",
    "tekst": "Anthony Lurling keert na zeven jaar terug bij NAC Breda. Het 43-jarige clubicoon wordt vanaf volgend seizoen assistent-trainer bij het eerste elftal en hoofdcoach van NAC onder 15. Lurling komt over van PSV, waar hij bezig is aan zijn derde seizoen als trainer in de jeugdopleiding. Hij heeft bij NAC voor twee jaar getekend. \"Dit is voor mij een hele mooie stap in mijn trainerscarri\u00e8re\", zegt de oud-aanvaller op de site van de Brabantse club. \"De afgelopen periode heb ik mijn diploma UEFA A gehaald en vanuit daar wil je je natuurlijk blijven ontwikkelen. Deze stap past daar uitstekend bij. Ik wist eigenlijk vrijwel direct dat ik dit wilde gaan doen.\" Lurling speelde in het seizoen 2004/2005 en tussen 2007 en 2014 in totaal 247 wedstrijden voor NAC, waarin hij goed was voor 45 goals en 46 assists. De vleugelspeler groeide in Breda uit tot publiekslieveling en nam zeven jaar geleden in tranen afscheid van de fans. Hij sloot zijn actieve loopbaan in 2016 af bij FC Den Bosch, de club waar hij de jeugdopleiding doorliep. Lurling speelde ook voor sc Heerenveen, Feyenoord, 1. FC K\u00f6ln en RKC Waalwijk. NAC staat momenteel onder leiding van hoofdcoach Maurice Steijn vierde in de Keuken Kampioen Divisie en heeft nog zicht op promotie. De club haalde vorige week al 'Mister NAC' Ton Lokhoff terug als technisch directeur. \ud83d\ude4c De Messi van Breda keert terug naar BredaVanaf aankomende zomer keert Anthony Lurling terug bij NAC. Hij zal aan de slag gaan als trainer van NAC O15 en tevens assisteren bij het eerste elftal van NAC.\u2139\ufe0f https://t.co/nmvD5cDFKV #NACpraat Avatar Auteur NACnl Moment van plaatsen 12:29 - 24 februari 2021 Bekijk de uitslagen, het programma en de stand van de Keuken Kampioen Divisie"
  },
  {
    "id": 6118337,
    "url": "https://www.nu.nl/coronavirus/6118337",
    "titel": "Meerdere keren geschoten op deur van appartementencomplex in Noord",
    "samenvatting": "Een centrale toegangsdeur van een appartementencomplex in de Beemsterstraat in Amsterdam-Noord is woensdagochtend onder vuur genomen. Er is meerdere keren geschoten.",
    "tekst": "Een centrale toegangsdeur van een appartementencomplex in de Beemsterstraat in Amsterdam-Noord is woensdagochtend onder vuur genomen. Er is meerdere keren geschoten. Een buurtbewoner zegt tegen AT5 dat ze rond 4.00 uur in totaal zeven knallen hoorde. \"Eerst vier, toen best even stil, daarna twee en daarna nog \u00e9\u00e9n.\" De politie deed sinds 11.00 uur onderzoek in de straat. \"Er zijn meerdere kogelinslagen en meerdere kogelhulzen gevonden, dus het is zeker dat er geschoten is\", zegt een politiewoordvoerder. De recherche is nog op zoek naar getuigen, want het is nog niet zeker hoe laat er precies is geschoten. Of het om een gerichte actie gaat wordt nog door de politie uitgezocht. De beschoten deur leidt naar meerdere woningen en hoort dus niet bij een specifieke woning."
  },
  {
    "id": 6118333,
    "url": "https://www.nu.nl/coronavirus/6118333",
    "titel": "Europese Commissie wil ook de komende tien jaar geen roamingkosten",
    "samenvatting": "Nederlanders moeten ook de komende tien jaar in andere EU-landen zonder extra kosten kunnen bellen, sms'en en internetten. Dat is een wens van de Europese Commissie, die woensdag een nieuwe verordening omtrent roaming heeft gepresenteerd.",
    "tekst": "Nederlanders moeten ook de komende tien jaar in andere EU-landen zonder extra kosten kunnen bellen, sms'en en internetten. Dat is een wens van de Europese Commissie, die woensdag een nieuwe verordening omtrent roaming heeft gepresenteerd. Sinds juli 2017 zijn roamingkosten binnen de Europese Unie afgeschaft. Met roaming zoekt de telefoon automatisch een ander netwerk. Als het netwerk van de eigen provider niet beschikbaar is, wordt via de techniek roaming automatisch gezocht naar het netwerk van een andere aanbieder. Op die manier blijven alle diensten beschikbaar. De Europese Commissie maakte woensdag bekend een nieuwe verordening te hebben opgesteld. Daarmee zouden de huidige regels, die in 2022 aflopen, met nog eens tien jaar worden verlengd. Volgens de Commissie bevat de nieuwe verordening ook een aantal verbeterpunten. Zo zouden consumenten in de rest van de EU voortaan recht moeten hebben op dezelfde snelheid en kwaliteit van internet als thuis, mits er gelijkwaardige netwerken beschikbaar zijn. \"Het einde van de roamingkosten is een voorbeeld van hoe de Europese Unie miljoenen burgers verbonden houdt en hun leven verbetert. De nieuwe regels zorgen ervoor dat roaming zonder extra kosten blijft bestaan en maken het nog beter\", zegt EU-commissaris Margrethe Vestager. De plannen zijn nog niet definitief. \"Het betreft een voorstel aan de Raad van de Europese Unie en het Europees Parlement. Zij zullen er dan nog over beslissen\", aldus een woordvoerder van de Europese Commissie. Op welke termijn dat zal gebeuren, is nog niet duidelijk."
  },
  {
    "id": 6118332,
    "url": "https://www.nu.nl/coronavirus/6118332",
    "titel": "Veel middelbare scholen weten volgens VO-raad nog niet hoe ze open moeten",
    "samenvatting": "Veel middelbare scholen hebben nog niet besloten hoe zij vanaf volgende week weer deels moeten opengaan. Vooral het garanderen van voldoende ruimte om onderling afstand te kunnen houden, kost heel wat hoofdbrekens.",
    "tekst": "Veel middelbare scholen hebben nog niet besloten hoe zij vanaf volgende week weer deels moeten opengaan. Vooral het garanderen van voldoende ruimte om onderling afstand te kunnen houden, kost heel wat hoofdbrekens. Zo tobben schoolbesturen over het huren van externe ruimtes en over de invulling van het lesrooster nu ze minimaal een dag per week fysiek onderwijs mogen gaan geven. Dat verbaast de VO-raad niet. \"Het grootste dilemma is hoe om te gaan met de onderlinge afstand en hoeveel leerlingen er terechtkunnen\", zegt een woordvoerder van de belangenorganisatie van schoolbesturen en scholen in het voortgezet onderwijs. \"Daar moeten scholen nog wel even op kauwen.\" Met de huur van zalen van sportverenigingen en culturele instellingen mogen scholen meer ruimte cre\u00ebren voor onderwijs. Gemeenten kunnen mogelijkheden bieden. Het Titus Brandsmalyceum in Oss kreeg de zalen van een theater en cultuurpodium aangeboden. De schoolleiding neemt het voorstel in overweging, maar is nog in overleg over de manier waarop de extra ruimte gebruikt kan worden. Zie ook: Avondklok verlengd, middelbare scholen vanaf begin maart deels open 'Moeten we leerlingen de hele dag laten pendelen?' \"Hanteren we een roulatiesysteem, zetten we daar permanent bepaalde klassen in of juist de hele afdeling wiskunde?\", vraagt Ine Smits-Verbakel van het lyceum zich hardop af. De zalen van het theater en podium liggen op loopafstand van de school. \"De vraag is: laten we leerlingen of docenten pendelen tussen de school en het theater?\" Scholen kunnen er ook voor kiezen leerlingen in koppels te laten optrekken. Die hoeven dan onderling geen afstand te houden, zodat er meer scholieren in een klas terechtkunnen. Niet alle onderwijsinstellingen zijn enthousiast over die maatregel. \"Onze docenten zitten niet te wachten op extra volle klassen\", zegt directeur Anita O'Connor van VO Veghel. Haar bestuur is verantwoordelijk voor twee scholen in de Brabantse plaats. \"Koppels kun je alleen maken bij een klassenformatie die hetzelfde blijft. In de bovenbouw heeft iedereen heel wisselende roosters.\" Zie ook: Vijftig organisaties willen dat middelbare scholen per direct heropend worden Bruikbare lesroosters maken is een enorme uitdaging Sowieso is het maken van lesroosters een grote uitdaging, zeggen schoolbesturen. Examenleerlingen en leerlingen in een kwetsbare positie konden in de afgelopen maanden al fysiek terecht op school. Daar komen nu dus meer leerlingen bij. \"Het is een enorm geregel\", zegt directeur Peter-Paul Lenssen van het Bernardinuscollege in Heerlen. \"We krijgen het op dit moment rond zonder het inhuren van externe ruimte. Maar het kost veel energie en flexibiliteit van alle medewerkers op school.\" Scholen in de regio's Noord en Midden hebben tot en met 28 februari voorjaarsvakantie en waren daardoor niet bereikbaar. Praat mee op NUjij Werk jij op een middelbare school? Wij zijn benieuwd of jullie al weten hoe de school deels weer open kan gaan. Deel jouw verhaal op NUjij. Veel scholen overwegen de brugklasperiode te verlengen Verschillende middelbare scholen gaan de brugklasperiode met ingang van volgend schooljaar verlengen, zo signaleert de VO-raad. Dat komt onder meer voort uit de coronacrisis en de vrijgekomen miljarden om leerachterstanden weg te werken. Volgens de raad staat het de onderwijsinstellingen vrij om te bepalen hoe zij de brugklasperiode inrichten. \"Daarvoor hebben zij geen toestemming van hogerop nodig.\" De belangenorganisatie van schoolbesturen en scholen in het voortgezet onderwijs zegt dat kinderen op de basisschool \"een ingewikkeld jaar achter de rug hebben\". Het risico op een te laag advies voor vervolgonderwijs is daardoor groot. \"Aanstaande eerstejaars krijgen door de verlenging een beter vervolgadvies en bovendien de kans om langer te laten zien wat ze kunnen\", aldus een woordvoerder. 85 Koningin M\u00e1xima bezoekt school: 'Fijn om weer op bezoek te zijn'"
  },
  {
    "id": 6118331,
    "url": "https://www.nu.nl/coronavirus/6118331",
    "titel": "Sergio Herman wil na scheiding van Ellemieke Vermolen ego\u00efstischer worden",
    "samenvatting": "Sergio Herman heeft in een interview met Telefacts NU verteld dat hij meer aan zichzelf wil denken en meer tijd wil besteden aan zijn priv\u00e9leven. De chef-kok kwam tot deze keuze door zijn vijftigste verjaardag en zijn scheiding van presentatrice Ellemieke Vermolen.",
    "tekst": "Sergio Herman heeft in een interview met Telefacts NU verteld dat hij meer aan zichzelf wil denken en meer tijd wil besteden aan zijn priv\u00e9leven. De chef-kok kwam tot deze keuze door zijn vijftigste verjaardag en zijn scheiding van presentatrice Ellemieke Vermolen. Zijn vijftigste verjaardag moest Herman \"even incasseren\", aldus de chef-kok. \"Ik wil niet zeggen dat de tijd dringt, maar hij is nu wel kostbaarder dan toen ik 25 was. Ik ben meer aan mezelf gaan denken, en dat wil ik nog veel meer doen in de toekomst. Ik ga n\u00f3g ego\u00efstischer worden. Dat is niet heftig, dat is gewoon realistisch.\" Herman laat weten vaker nee te willen zeggen, zowel op zakelijk als op priv\u00e9gebied. \"Ik vind het heerlijk dat ik dat gewoon voor mezelf kan beslissen. Aan mezelf denken, leuke dingen doen. En dingen die ik niet wil doen, ga ik ook niet meer doen.\" Herman en Vermolen lieten begin januari weten na dertien jaar uit elkaar te gaan. De 50-jarige chef-kok en de 44-jarige voormalig presentatrice trouwden in september 2008. Ze hebben twee zoons: Noah (11) en Zenna (10). In 2018 kregen ze nog een zoon, Josha, die vlak voor zijn geboorte overleed. Vermolen verhuisde een aantal jaar geleden naar Belgi\u00eb, waar Herman werkt als chef-kok en meerdere restaurants runt. Ook in Nederland heeft hij meerdere horecazaken."
  },
  {
    "id": 6118330,
    "url": "https://www.nu.nl/coronavirus/6118330",
    "titel": "Aantal nieuwe positieve coronatests (4.420) in lijn met weekgemiddelde (4.425)",
    "samenvatting": "Bij het RIVM zijn het afgelopen etmaal 4.420 positieve coronatests gemeld. Dat aantal ligt in lijn met het gemiddelde in de afgelopen zeven dagen (4.425). Het gezondheidsinstituut meldt ook 63 coronagerelateerde sterfgevallen. Deze pati\u00ebnten zijn niet allemaal in de afgelopen 24 uur overleden, omdat er vertraging kan zitten tussen de datum van overlijden en de meldingsdatum.",
    "tekst": "Voor dit nieuws hebben we een melding verstuurd. Blijf ook met meldingen op de hoogte van belangrijk nieuws. Nee, bedankt Ja, graag Bij het RIVM zijn het afgelopen etmaal 4.420 positieve coronatests gemeld. Dat aantal ligt in lijn met het gemiddelde in de afgelopen zeven dagen (4.425). Het gezondheidsinstituut meldt ook 63 coronagerelateerde sterfgevallen. Deze pati\u00ebnten zijn niet allemaal in de afgelopen 24 uur overleden, omdat er vertraging kan zitten tussen de datum van overlijden en de meldingsdatum. Dinsdag daalde de hoeveelheid nieuwe positieve coronatests voor het eerst in een week tijd onder het gemiddelde van de afgelopen zeven dagen. Toen werden 3.846 nieuwe besmettingen gemeld, terwijl het gemiddelde in de afgelopen zeven dagen op 4.282 zat. De afgelopen week werden op meerdere dagen ruim vierduizend nieuwe positieve testen gemeld. NU.nl kijkt naar dit gemiddelde, omdat het een beter beeld geeft dan de fluctuerende dagcijfers. Het kabinet heeft dinsdagavond enkele versoepelingen aangekondigd van de coronamaatregelen. De teugels worden vooral gevierd omdat het welzijn van Nederlanders vergroot moet worden, zei demissionair premier Mark Rutte. Er wordt vanaf 2 maart meer risico genomen. Zo wordt het voortgezet onderwijs heropend, kunnen vrijwel alle contactberoepen weer aan de slag (sekswerkers niet) en mogen inwoners winkelen op afspraak, als zij vier uur van tevoren een afspraak hebben gemaakt met de winkel. Ten slotte mogen jongeren tot 27 jaar bij buitensporten de afstandsregel loslaten. Volgens Rutte moet meer risico genomen worden in verband met \"het maatschappelijk belang\", maar kunnen de regels worden teruggedraaid als coronacijfers drastisch gaan stijgen. Mocht dat het geval zijn, dan willen de bewindslieden er \"alles aan doen\" om in ieder geval de scholen niet nogmaals te sluiten. \"Alle andere opties van aanscherping liggen dan wel weer op tafel\", sprak Rutte. Gemiddelden van de afgelopen week Woensdag 24 februari: 4.425 Dinsdag 23 februari: 4.282 Maandag 22 februari: 4.124 Zondag 21 februari: 3.935 Zaterdag 20 februari: 3.759 Vrijdag 19 februari: 3.699 Donderdag 18 februari: 3.642 Aantal positieve coronatests per dag Bron: RIVM \u00a9 LocalFocus"
  },
  {
    "id": 6118329,
    "url": "https://www.nu.nl/coronavirus/6118329",
    "titel": "Universiteit van Liverpool start met masteropleiding over The Beatles",
    "samenvatting": "De University of Liverpool biedt vanaf september een masteropleiding aan over The Beatles, meldt The St Helens Reporter woensdag. In de plaats waar de wereldberoemde voormalige popgroep is opgegroeid kunnen studenten van alles leren over de muziek en cultuur van de band.",
    "tekst": "De University of Liverpool biedt vanaf september een masteropleiding aan over The Beatles, meldt The St Helens Reporter woensdag. In de plaats waar de wereldberoemde voormalige popgroep is opgegroeid kunnen studenten van alles leren over de muziek en cultuur van de band. De masterstudie The Beatles: Muziekindustrie en Erfgoed is bedoeld voor belangstellenden uit de muziek- en creatieve sector, maar ook voor medewerkers van musea, kunstgalerie\u00ebn en de toerisme- en vrijetijdsindustrie. De opleiding richt zich op het belang van de Beatles voor de muziek- en creatieve industrie, populaire cultuur en cultuur en toerisme in de 21e eeuw. De vierkoppige Beatles waren van grote invloed op de popmuziek in de jaren zestig en zij zetten daarmee ook Liverpool op de kaart. Wereldwijd kwam het tot een Beatlemania. Met hits als Hey Jude , Let It Be en Yesterday is de groep, die in 1970 uit elkaar ging, een van de succesvolste bands in de geschiedenis. Er zijn nog twee leden van de zogenoemde 'Fab Four' in leven: zanger en bassist Paul McCartney (78) en drummer Ringo Starr (80)."
  },
  {
    "id": 6118327,
    "url": "https://www.nu.nl/coronavirus/6118327",
    "titel": "Winkelen op afspraak gemengd ontvangen: een auto is geen worst",
    "samenvatting": "Niet alle grote winkelketens doen mee aan winkelen op afspraak, dat vanaf volgende week wordt toegestaan. Voor de auto- en fietswinkels is er geen twijfel mogelijk, zij staan te trappelen, ook de sportzaken van Decathlon en pakkenmaker Suit Supply zijn van de partij. HEMA laat donderdag weten het te zullen aanbieden, Action ook. C&A en de Bijenkorf kijken de kat nog even uit de boom. IKEA laat weten het niet te doen.",
    "tekst": "Niet alle grote winkelketens doen mee aan winkelen op afspraak, dat vanaf volgende week wordt toegestaan. Voor de auto- en fietswinkels is er geen twijfel mogelijk, zij staan te trappelen, ook de sportzaken van Decathlon en pakkenmaker Suit Supply zijn van de partij. HEMA laat donderdag weten het te zullen aanbieden, Action ook. C&A en de Bijenkorf kijken de kat nog even uit de boom. IKEA laat weten het niet te doen. \"Het loont de moeite wel, maar betaalt de rekeningen niet\", zegt een woordvoerder van sportzakenketen Decathlon. \"Wij gaan het zeker doen, we zijn blij met elk stapje erbij\", laat parfumerieketen ICI Paris desgevraagd weten. Zowel bij Decathlon als ICI Paris speelt het adviseren van klanten bij een aankoop een belangrijke rol. \"Een auto koop je niet via click & collect en een fiets ook niet\", stelt ook de woordvoerder van de RAI Vereniging namens de autodealers en fietswinkels. \"Vooral voor de fietswinkels is het heel fijn dat dit aan het begin van het voorjaar kan.\" Vanaf volgende week woensdag mogen winkels twee klanten per verdieping ontvangen, voor een duur van minimaal tien minuten. Dat betekent maximaal twaalf klanten in een uur bij gelijkvloerse winkels. \"We zullen waarschijnlijk tien minuten voor het winkelen reserveren en dan nog vijf minuten voor het afrekenen\", zegt een woordvoerder van koopjesketen Action. De klanten willen wel. \"Die willen nu al reserveren.\" HEMA heeft besloten het ook aan te bieden. \"Click & collect loopt nu wel heel goed, maar we zijn toch een warenhuis. Dat het moet hebben van de klant die komt voor een handdoekhaakje, dan toch ook nog even een nieuwe handdoek meeneemt en een worst. We hebben dus graag klanten in de winkel.\" Bij HEMA kunnen klanten via de site of telefonisch een tijdvak van 10 minuten reserveren. C&A zegt \"de intentie te hebben hier landelijk aan mee te doen\". IKEA laat donderdag weten de dienst niet aan te bieden. \"Voor een winkel met gemiddeld 25.000 vierkante meter aan oppervlakte is het geen optie en niet rendabel om winkelen op afspraak voor alle klanten mogelijk te maken\", aldus een woordvoerder. Bij vrijwel alle filialen wordt het wel mogelijk aansluitend op een 'digitale planservice, bijvoorbeeld voor keukens, vanaf 3 maart op afspraak langs te komen. Praat mee op NUjij Werk jij in een winkel? Wij zijn benieuwd of jullie meedoen aan click & collect. Vertel jouw verhaal op NUjij. Click & collect wordt nu wel breed omarmd Pakkenmaker Suitsupply is het afgelopen coronajaar, toen de winkels open waren, al steeds meer op afspraak gaan werken, zegt CEO Fokke de Jong. \"Klanten vinden dat buiten corona om ook gewoon heel prettig. Je kunt de afspraak goed voorbereiden, het werkt effici\u00ebnt en plezieriger. Liever zouden we natuurlijk helemaal weer opengaan, maar het is prima dat deze vorm van dienstverlening nu meer onder de aandacht komt.\" De Bijenkorf kiest er voorlopig voor \"te focussen op de extra services die wij tijdens de lockdown hebben ge\u00efntroduceerd\". Zo kun je een deel van de producten uit de winkel, online bestellen en die worden dan per fiets afgeleverd. \"Ook helpen onze winkelmedewerkers live met kijken, kiezen en shoppen via videocall.\" Click & collect heeft bij alle ketens, van C&A en Action tot IKEA inmiddels wel een succesvol plekje veroverd en de lockdown blijft de creativiteit in de ondernemers naar boven halen. \"Wij hebben nu ook verhuur ge\u00efntroduceerd\", zegt de woordvoerder van Decathlon. \"Dan kun je bijvoorbeeld een mountainbike een dagje huren en dan beslissen of je die wil kopen.\""
  },
  {
    "id": 6118326,
    "url": "https://www.nu.nl/coronavirus/6118326",
    "titel": "Ajax praat met Onana over nieuw contract: 'Alle opties passeren de revue'",
    "samenvatting": "Ajax is met de geschorste Andr\u00e9 Onana in overleg over zijn contractsituatie, waarbij een verlenging tot de opties behoort. De huidige verbintenis van de 24-jarige Kameroener loopt in de zomer van 2022 af.",
    "tekst": "Ajax is met de geschorste Andr\u00e9 Onana in overleg over zijn contractsituatie, waarbij een verlenging tot de opties behoort. De huidige verbintenis van de 24-jarige Kameroener loopt in de zomer van 2022 af. Onana, sinds het seizoen 2016/2017 eerste keeper van Ajax, werd begin deze maand door de UEFA voor een jaar geschorst vanwege dopinggebruik. De zaak wordt nog behandeld door het internationale sporttribunaal CAS. \"We zijn met hem in gesprek over zijn contractsituatie. In die hele constructie wordt ook een plan meegenomen hoe we verdergaan, hoe we deze periode overbruggen\", zei Ajax-trainer Erik ten Hag woensdag op zijn persconferentie. \"Natuurlijk is heel veel afhankelijk van wat het CAS gaat beslissen. Alle opties passeren de revue. We zullen een plan ontwikkelen hoe we de samenwerking gaan invullen. Of ik al signalen heb dat hij ervoor openstaat om zijn contract te verlengen? Dat niet. We zijn met hem in gesprek en over de inhoud kan ik uiteraard niks kwijt.\" Inmiddels is duidelijk dat Onana tijdens zijn beroepszaak bij het CAS wordt bijgestaan door advocaten Dolf Segaar en Javier Ferrero. Ajax hoopt de straf van de doelman, die zegt per ongeluk in de fout te zijn gegaan, te verlagen. Onana wordt bij Ajax vervangen door reservekeeper Maarten Stekelenburg. De Amsterdammers spelen donderdag thuis tegen Lille in de achtste finales van de Europa League. De Fransen werden vorige week tijdens het heenduel met 1-2 verslagen. Zie ook: Vijf vragen over dopingschorsing Onana: heeft de gang naar het CAS wel zin? Bekijk de uitslagen en het programma in de Europa League"
  },
  {
    "id": 6118325,
    "url": "https://www.nu.nl/coronavirus/6118325",
    "titel": "Brandweer redt glazenwasser uit scheef bakje bij ministerie van Defensie",
    "samenvatting": "Een glazenwasser is woensdagmiddag door de brandweer gered uit een benarde positie. De man was aan het werk bij het ministerie van Defensie aan de Kalvermarkt in Den Haag toen door onbekende oorzaak het bakje scheef kwam te hangen aan de gevel.",
    "tekst": "Een glazenwasser is woensdagmiddag door de brandweer gered uit een benarde positie. De man was aan het werk bij het ministerie van Defensie aan de Kalvermarkt in Den Haag toen door onbekende oorzaak het bakje scheef kwam te hangen aan de gevel. \"Brandweerlieden hebben een verdieping hoger een raam uit het pand gehaald. Zo wisten zij het glazenwassersbakje te stabiliseren\", aldus een woordvoerder van de brandweer. Het object is inmiddels weer aan twee zijden vastgezet en weer in gebruik. De redding was vanaf de straat niet te zien."
  },
  {
    "id": 6118322,
    "url": "https://www.nu.nl/coronavirus/6118322",
    "titel": "Sportwinkels worstelen met 160 miljoen euro aan onverkochte skispullen",
    "samenvatting": "Vanwege de lockdown konden sportwinkels in de afgelopen maanden amper hun wintersportspullen verkopen. Daardoor zitten ze nu met zo'n 160 miljoen euro aan onverkochte ski's, skischoenen, -kleding en -helmen, meldt Dave Quadvlieg van branchevereniging INretail aan NU.nl. De misgelopen winteromzet komt boven op een toch al dramatisch 2020, waarin de omzet van sportwinkels 11,2 procent lager uitviel dan in het jaar ervoor.",
    "tekst": "Vanwege de lockdown konden sportwinkels in de afgelopen maanden amper hun wintersportspullen verkopen. Daardoor zitten ze nu met zo'n 160 miljoen euro aan onverkochte ski's, skischoenen, -kleding en -helmen, meldt Dave Quadvlieg van branchevereniging INretail aan NU.nl. De misgelopen winteromzet komt boven op een toch al dramatisch 2020, waarin de omzet van sportwinkels 11,2 procent lager uitviel dan in het jaar ervoor. In het najaar werd duidelijk dat Nederlanders dit seizoen niet of nauwelijks op wintersport konden vanwege de COVID-19-pandemie. Uiteraard had dit grote gevolgen voor verkopers van bijvoorbeeld ski's, snowboards en wintersportkleding. \"Die producten zijn al in januari 2020 besteld, toen corona nog geen rol speelde. Winkeliers zijn daarom verplicht om ze af te nemen\", legt Quadvlieg uit. \"Echter, vanwege de negatieve reisadviezen voor wintersportgebieden heeft niemand skispullen gekocht. Maar de winkels hadden daar wel voor 168 miljoen euro aan artikelen voor ingeslagen.\" Koning Winter bracht wat verlichting Gelukkig voor de verkopers stak Koning Winter twee weken geleden zijn kop nog even op, waardoor alsnog ongeveer 5 procent van de winterspullen is verkocht. \"Dan moet je denken aan mutsen, handschoenen, kinderskibroeken en schaatsen. Maar het overgrote deel staat nog steeds in het magazijn.\" Kun je die niet volgend jaar alsnog verkopen? Zo simpel gaat dat niet, zegt Quadvlieg. Ten eerste zijn er volgend jaar weer nieuwe modellen, kleuren en innovaties. \"Maar nog belangrijker is dat het geld van de ondernemers in die onverkochte spullen zit. Je hebt de opbrengst van de verkoop nodig om de collectie voor dit voorjaar en de zomer te kunnen betalen. Tegelijkertijd moeten de winkeliers nu ook al voororders afgeven voor komende winter. Dat is een bijna onmogelijke opgave met hele grote risico's.\" Het dramatische winterseizoen kwam extra slecht uit voor de winkeliers, omdat de rest van 2020 ook al niet best was. Zo nam de omzet in maart en april, toen ook een lockdown van kracht was, een duikvlucht. Het ging om dalingen van respectievelijk 32,8 en 26,4 procent in vergelijking met dezelfde maanden in 2019. Laatste maanden 2020 waren ook dramatisch Daarna liepen de verkoopcijfers weer wat op om vervolgens in november met 30,3 procent te kelderen. December werd met een min van 45,3 procent de beroerdste maand van het jaar, doordat het kabinet had besloten niet-essenti\u00eble winkels te sluiten. Dat betekende uiteraard een extra klap voor de winkeliers, nadat eerder al was besloten teamsporten, zoals voetbal en hockey, niet meer toe te staan. \"Dat zag je uiteraard terug in de omzet. Net als in het voorjaar, toen die sporten ook tijdelijk niet waren toegestaan.\" \u201cEr was afgelopen zomer in heel Europa geen yogamatje meer te krijgen.\u201d Dave Quadvlieg, INretail Daar stond tegenover dat de verkoop van artikelen voor thuis sporten juist toenam. \"Er was afgelopen zomer in heel Europa geen yogamatje meer te krijgen. En gewichtjes ook niet\", vertelt Quadvlieg. Daarnaast zijn er veel wandelschoenen en hardloopschoenen verkocht. \"Maar door de lockdown hebben veel mensen die schoenen online gekocht, zonder advies van een expert. Je zag dat sporters daardoor niet altijd de juiste schoenen kochten, wat blessures in de hand werkte.\" Quadvlieg is dan ook niet te spreken over het feit dat het kabinet dinsdagavond bekendmaakte dat niet-essenti\u00eble winkels voorlopig maar zeer beperkt open mogen. \"Wij zijn namelijk wel degelijk essentieel. Kijk bijvoorbeeld naar snoepwinkels en slijters. Die mogen volledig open zijn. Maar winkels die de gezondheid van mensen kunnen verbeteren, zijn gesloten.\""
  },
  {
    "id": 6118321,
    "url": "https://www.nu.nl/coronavirus/6118321",
    "titel": "TikTok verwijdert bijna 350.000 video's over Amerikaanse verkiezingen",
    "samenvatting": "TikTok heeft in de periode van juli tot december 2020 bijna 350.000 video's over de Amerikaanse verkiezingen verwijderd. Via de beelden werd onjuiste informatie verspreid en dat is tegen de regels, meldt het bedrijf woensdag in een blogpost.",
    "tekst": "TikTok heeft in de periode van juli tot december 2020 bijna 350.000 video's over de Amerikaanse verkiezingen verwijderd. Via de beelden werd onjuiste informatie verspreid en dat is tegen de regels, meldt het bedrijf woensdag in een blogpost . TikTok maakte een paar maanden voor de Amerikaanse presidentsverkiezingen bekend samen te werken met een aantal organisaties die feiten controleren. Zo wilde het bedrijf de verspreiding van verkeerde informatie over de verkiezingen en COVID-19 tegengaan. Buiten de video's die zijn verwijderd vanwege het overtreden van de regels rond de Amerikaanse verkiezingen, heeft TikTok ook ruim 441.000 video's weggehaald uit zijn aanbevelingsalgoritme. Ook deze beelden werden verwijderd vanwege het verspreiden van verkeerde informatie, maar hadden te maken met verschillende andere onderwerpen. In totaal verwijderde het sociale medium ruim 89 miljoen video's die niet voldeden aan de richtlijnen. Dat is minder dan 1 procent van alle video's die werden geplaatst. Volgens TikTok waren de meeste verwijderde video's amper bekeken. \"TikTok is een diverse, wereldwijde gemeenschap die wordt gevoed door creatieve expressie. We werken aan een omgeving waarin iedereen zich veilig voelt om te cre\u00ebren en vermaakt te worden. We willen transparant zijn over hoe we ons platform veilig houden, omdat het helpt bij het opbouwen van vertrouwen en begrip bij onze gebruikers\", zegt TikTok-vicepresident Michael Beckerman."
  },
  {
    "id": 6118319,
    "url": "https://www.nu.nl/coronavirus/6118319",
    "titel": "Zangeres van Altin G\u00fcn vindt optredens in coronatijd vreselijk",
    "samenvatting": "Merve Da\u015fdemir, zangeres van de band Altin G\u00fcn, vindt optredens in coronatijd vreselijk. In gesprek met NRC vertelt ze dat ze er niets aan vindt om streamingconcerten te geven of shows met publiek op 1,5 meter afstand.",
    "tekst": "Merve Da\u015fdemir, zangeres van de band Altin G\u00fcn, vindt optredens in coronatijd vreselijk. In gesprek met NRC vertelt ze dat ze er niets aan vindt om streamingconcerten te geven of shows met publiek op 1,5 meter afstand. Altin G\u00fcn gaf vorig jaar twee optredens met het Metropole Orkest in Carr\u00e9 in Amsterdam. De shows werden gehouden met inachtneming van de destijds geldende coronamaatregelen. Ze traden op voor 250 man die op afstand van elkaar moesten zitten. \"Ik vind het heel moeilijk om voor zo'n timide, zittend publiek te spelen\", vertelt Da\u015fdemir. \"We hadden een show in Belgi\u00eb waar iedereen ook nog zijn mondkapje moest ophouden. Ik stond daar op het podium en dacht: dit is dystopia. Er is niets leuks aan, iedereen was bang, je mag niet dansen, niet meezingen.\" Ook streamingconcerten bestempelt ze als \"vreselijk\". \"Ik las in de comments dat iemand vroeg of we ruzie hadden gehad voordat we op het podium kwamen. Nee, het is gewoon dat we die energie missen. We zijn gewend aan zweterige liveshows.\" De band die vorig jaar nog genomineerd werd voor een Grammy award en geboekt stond om op Amerikaans festival Coachella te spelen, brengt vrijdag 26 februari hun derde album Yol uit."
  },
  {
    "id": 6118318,
    "url": "https://www.nu.nl/coronavirus/6118318",
    "titel": "Brandweer rukt uit voor rook in appartementencomplex in Kanaleneiland",
    "samenvatting": "De brandweer rukte woensdagmiddag uit vanwege flinke rookontwikkeling in een appartementencomplex in de Utrechtse wijk Kanaleneiland. De oorzaak van de rook bleek een aangebrand broodje te zijn.",
    "tekst": "De brandweer rukte woensdagmiddag uit vanwege flinke rookontwikkeling in een appartementencomplex in de Utrechtse wijk Kanaleneiland. De oorzaak van de rook bleek een aangebrand broodje te zijn. Bij aankomst in de Van Bijnkershoeklaan bleek er alleen sprake van flinke rookontwikkeling te zijn. De brandweer was al opgeschaald naar een middelgrote brand. Er is niemand gewond geraakt."
  },
  {
    "id": 6118317,
    "url": "https://www.nu.nl/coronavirus/6118317",
    "titel": "Man en meisje opgepakt vanwege inbraak in Haarlemse woning",
    "samenvatting": "Twee personen zijn dinsdag aangehouden op verdenking van inbraak in een woning aan de Fridtjof Nansenstraat in Haarlem, meldt de politie woensdag. Het gaat om een achttienjarige man uit Veenendaal en een vermoedelijk iets jonger meisje waarvan de identiteit (nog) niet bekend is.",
    "tekst": "Twee personen zijn dinsdag aangehouden op verdenking van inbraak in een woning aan de Fridtjof Nansenstraat in Haarlem, meldt de politie woensdag. Het gaat om een achttienjarige man uit Veenendaal en een vermoedelijk iets jonger meisje waarvan de identiteit (nog) niet bekend is. De politie kreeg rond 11.25 uur een melding over de inbraak. Een getuige had gezien dat personen probeerden de achterdeur van een woning te forceren. De verdachte probeerden te vluchten toen de politie arriveerde. Na een achtervolging konden beide verdachten worden aangehouden. De man had inbrekersgereedschap bij zich. Volgens de politie is er niks buit gemaakt."
  },
  {
    "id": 6118316,
    "url": "https://www.nu.nl/coronavirus/6118316",
    "titel": "David Dekker weer knap tweede in Ronde van VAE, zege voor Bennett",
    "samenvatting": "David Dekker heeft woensdag wederom zijn sprinttalent getoond in de Ronde van de Verenigde Arabische Emiraten. De 23-jarige Nederlander, die debuteert in een WorldTour-koers, eindigde als tweede achter Sam Bennett.",
    "tekst": "David Dekker heeft woensdag wederom zijn sprinttalent getoond in de Ronde van de Verenigde Arabische Emiraten. De 23-jarige Nederlander, die debuteert in een WorldTour-koers, eindigde als tweede achter Sam Bennett. Dekker kwam in de laatste meters van de massasprint nog heel sterk opzetten, maar hij kon Bennett niet meer kloppen. De renner van Jumbo-Visma rekende wel af met de erkende topsprinters Caleb Ewan (derde), Elia Viviani (vierde), Pascal Ackermann (zesde) en Fernando Gaviria (negende). Bennett geldt ook al jaren als een van de snelste mannen van het peloton. De dertigjarige Ier van Deceuninck-Quick-Step won vorig jaar twee etappes en het puntenklassement in de Tour de France en boekte woensdag de vijftigste zege uit zijn profcarri\u00e8re. Dekker werd zondag in de eerste etappe van de Ronde van de VAE ook al tweede, toen achter Mathieu van der Poel. Tadej Pogacar behield de leiding in het algemeen klassement. De Tour de France-winnaar verdedigt donderdag in de laatste bergrit - naar de top van de Jebel Jais (21,5 kilometer \u00e0 5,4 procent) - een voorsprong van 43 seconden op Adam Yates. De Ronde van de VAE duurt nog tot en met zaterdag. #UAETour - Stage 4 - Top 10 Avatar Auteur laflammerouge16 Moment van plaatsen 12:43 - 24 februari 2021 Dekker slaat uit frustratie op zijn stuur De 204 kilometer lange etappe van woensdag, met start en finish op het kunstmatige eiland Al Marjan, was volledig vlak en kende een voorspelbaar verloop. De Fransen Francois Bidard en Olivier Le Gac mochten in de laatste 100 kilometer even vooruit rijden in de woestijn, maar zij werden ruim op tijd weer gegrepen door het peloton. Ackermann ging de sprint van ver aan, maar de Duitser viel wat stil. Bennett profiteerde en boekte zijn eerste zege van 2021. Dekker was dicht bij een verrassende zege en sloeg uit frustratie op zijn stuur toen hij over de finish kwam. #UAETour - GC after Stage 4 Avatar Auteur laflammerouge16 Moment van plaatsen 12:57 - 24 februari 2021"
  },
  {
    "id": 6118315,
    "url": "https://www.nu.nl/coronavirus/6118315",
    "titel": "GVB start met nieuwe metrobeveiliging, maar waarschuwt voor kinderziektes",
    "samenvatting": "Vanaf eind deze maand stapt het Amsterdamse vervoersbedrijf GVB \"stapje voor stapje\" over op het nieuwe beveiligingssysteem voor de metro's. Ondanks dat er uit voorzorg voorzichtig begonnen wordt, zou het voor problemen kunnen zorgen.",
    "tekst": "Vanaf eind deze maand stapt het Amsterdamse vervoersbedrijf GVB \"stapje voor stapje\" over op het nieuwe beveiligingssysteem voor de metro's. Ondanks dat er uit voorzorg voorzichtig begonnen wordt, zou het voor problemen kunnen zorgen. Het huidige systeem is verouderd en wordt daarom vervagen door Communication Based Train Control (CBTC). Daarmee moeten metro's straks veilig op korte afstand van elkaar kunnen rijden en zou er zelfs zonder bestuurder gereden kunnen worden. Het systeem werkt nu alleen nog op de Noord/Zuidlijn. Het nieuwe beveiligingssysteem had oorspronkelijk al in werking moeten zijn voor de opening van de Noord/Zuidlijn, maar het project liep grote vertraging op. Ook de kosten van de aanleg van het systeem zijn flink gestegen. Eerst wordt er alleen op zondagen met het nieuwe systeem gereden. \"Een nieuw, modern systeem betekent behalve nieuwe techniek ook een nieuwe manier van werken voor medewerkers. Daarnaast kunnen kinderziektes de kop opsteken\", laat het GVB woensdag weten. Reizigers zullen volgens het vervoersbedrijf in de eerste maanden rekening moeten houden met mogelijke verstoringen. \"Dit kan vari\u00ebren van fouten in de reisinformatie, tot het uitvallen van een rit, het tijdelijk uitvallen (van een deel van) een metrolijn of in een heel uitzonderlijk geval het uitvallen van alle metro's, die dan tijdelijk op stations zullen stilstaan.\" Het GVB breidt het aantal dagen dat het nieuwe systeem wordt gebruikt geleidelijk uit. Gaat alles volgens verwachting, dan is het systeem rond de zomer van dit jaar definitief in gebruik."
  },
  {
    "id": 6118313,
    "url": "https://www.nu.nl/coronavirus/6118313",
    "titel": "Is corona een wintervirus? Dit weten we over het effect van de seizoenen",
    "samenvatting": "De weergoden maakten er een potje van: niet vaak was het verschil tussen winter en lente zo duidelijk merkbaar als in de laatste twee weken. Maakt het coronavirus ook zo'n onderscheid tussen seizoenen? NU.nl vroeg het aan virologen Lia van der Hoek en Menno de Jong van Amsterdam UMC.",
    "tekst": "De weergoden maakten er een potje van: niet vaak was het verschil tussen winter en lente zo duidelijk merkbaar als in de laatste twee weken. Maakt het coronavirus ook zo'n onderscheid tussen seizoenen? NU.nl vroeg het aan virologen Lia van der Hoek en Menno de Jong van Amsterdam UMC. Wat we weten over de invloed van warmer en zonniger weer op het coronavirus: Griepvirussen dienen zich aan in het najaar en de winter, maar dat verband is bij het coronavirus veel minder duidelijk. Volgens het RIVM is er dan ook geen bewijs dat het virus zich minder verspreidt als het warmer is. Ook gezondheidsorganisatie WHO blijft erbij dat er geen dergelijk patroon is. Toch tonen data aan dat het aantal nieuwe besmettingen afneemt zodra de r uit de maand is. Virologen vermoeden daarom dat er sprake is van een seizoenseffect. Waarom dit seizoenseffect bestaat, weten we niet. Onder virologen is dit de million dollar question . Het kan zijn dat in de lente en zomer het virus zich anders gedraagt, wij ons anders gedragen of dat het een combinatie van beide factoren is. Hierover zijn verschillende theorie\u00ebn. Mogelijk ligt de oorzaak van het effect bij het virus zelf, want: Het lijkt erop dat het coronavirus beter gedijt bij lage temperaturen en een lage luchtvochtigheid en minder kans krijgt bij warm en vochtig weer. De theorie hierachter is dat druppels kleiner worden in droge lucht en hierdoor langer blijven hangen. Een virus heeft druppels nodig om over te springen van mens op mens. Het virus kan overleven op oppervlakken zoals een deurknop. Hoe kouder het is, hoe langer het virus intact blijft. Bij warmer weer verliest het virus eerder zijn schil en gaat het sneller dood (voor zover je echt van dood kunt spreken, aangezien virussen geen levende organismen zijn). Mogelijk speelt zonkracht hierbij ook een rol, doordat uv-straling genetisch materiaal van een virus beschadigt, waardoor het virus onschadelijk wordt. Mogelijk ligt de oorzaak van het seizoenseffect bij mensen, want: In de winter zitten mensen meer binnen en dichter op elkaar. De kachel staat aan, de ramen zijn dicht en de luchtvochtigheid daalt. Al deze omstandigheden zorgen er waarschijnlijk voor dat mensen elkaar makkelijker besmetten. In de winter lopen we vaker rond met een koude neus. De gedachte onder virologen is dat onze natuurlijke afweer in de neus, mond en keel minder goed werken bij kouder weer. Hierdoor zou het virus meer kans krijgen om zich te vermenigvuldigen. Als het warmer is, zetten we vaker een raam open, waardoor het virus weg kan waaien. Als het warmer is, zijn we meer buiten. Het risico op verspreiding van het virus in de open lucht is kleiner, omdat het virus niet blijft hangen en mensen gemakkelijker afstand kunnen houden. In de zon maken we vitamine D aan. Dit zorgt voor een betere weerstand. Mogelijk helpt dit het coronavirus binnen de perken te houden. De varianten: Als er een seizoenseffect is, zal dit ook invloed op de Britse en andere varianten van het coronavirus hebben. Ook andere coronavirussen en griepvirussen steken met name tijdens de wintermaanden de kop op. Feit blijft dat de Britse variant besmettelijker is dan de oude variant. Kanttekening: Ook in warme landen vindt transmissie van het coronavirus op grote schaal plaats. Zo is \u00e9\u00e9n van de besmettelijkere Braziliaanse varianten opgedoken in Manaus, een miljoenenstad in het Amazoneregenwoud. Het gebied kent geen vier jaargetijden, maar alleen een droog seizoen en een regenseizoen. Luchtwegvirussen gaan daardoor het hele jaar rond. Conclusie: Het aantal nieuwe besmettingen daalde vorig jaar sterk in mei en trok weer aan in september en oktober. In hoeverre dit aan het virus zelf ligt of door menselijke gedrag komt, weten virologen (nog) niet. Garantie op eenzelfde (seizoens)effect in 2021 kunnen zij niet geven, maar in combinatie met een stijgende vaccinatiegraad biedt de lente genoeg perspectief."
  },
  {
    "id": 6118312,
    "url": "https://www.nu.nl/coronavirus/6118312",
    "titel": "Hoe veilig zijn je gegevens bij Clubhouse?",
    "samenvatting": "Clubhouse is een van de populairste en meest besproken apps van het moment. Tegelijkertijd is de kans groot dat je de app nog nooit hebt gebruikt. Moet je dat wel doen, of gaat het bedrijf slecht met je privacy om?",
    "tekst": "Clubhouse is een van de populairste en meest besproken apps van het moment. Tegelijkertijd is de kans groot dat je de app nog nooit hebt gebruikt. Moet je dat wel doen, of gaat het bedrijf slecht met je privacy om? Clubhouse is een app die in april 2020 is uitgebracht en laat gebruikers audiogesprekken met elkaar voeren. De app werkt met digitale kamers waarin je sprekers en luisteraars hebt. De kamers kunnen over allerlei onderwerpen gaan en kunnen openbaar of juist afgeschermd zijn. Clubhouse werd begin 2021 wereldberoemd, nadat onder meer Elon Musk de app gebruikte. Welke data heeft Clubhouse nodig? Als je een account aanmaakt bij Clubhouse vraagt de app om bepaalde informatie; denk aan je naam, een foto, mailadres en een gebruikersnaam. Clubhouse gebruikt ook cookies om je te volgen en houdt bij wat je in de app doet. Het bedrijf zegt al deze informatie niet te verkopen. Clubhouse verzamelt de informatie volgens het privacybeleid alleen aan voor marketingdoeleinden, om de app te verbeteren en om aan wetgeving te voldoen. Het bedrijf kan ook iets van je weten als je nog geen Clubhouse-lid bent. Wanneer je als lid nieuwe gebruikers wil uitnodigen, vraagt Clubhouse toestemming om je adresboek in te zien. Je kan geen gebruikers uitnodigen zonder dat je die toestemming geeft. Wil je mensen toevoegen als lid, dan verschijnt er een lijst met contactpersonen die Clubhouse-leden kennen. De bovenste conctactpersoon is degene die de meeste Clubhouse-leden kent. Om erachter te komen hoeveel Clubhouse-leden iemand kent, vergelijkt de app telefoonnummers uit verschillende adresboeken. Clubhouse legt niet uit hoe ze dat precies doen. Mogelijk staan deze gegevens op centrale servers. Dat zou betekenen dat Clubhouse al informatie over je heeft, ook al ben je nog geen Clubhouse-lid. Audio voelt misschien veilig en intiem, maar is het niet Je zou Clubhouse kunnen vergelijken met een digitaal telefoongesprek dat je met heel veel mensen tegelijk voert. Hangt iedereen op, dan is het gesprek weg. Maar dat wil niet zeggen dat alles wat in dat gesprek gezegd is ook meteen weg is. Sowieso neemt Clubhouse zelf alle gesprekken op om te kunnen modereren. Wat je echter niet weet, is of je kamerdeelnemers ook een gesprek opnemen. Dat k\u00e1n je namelijk niet weten. De app heeft er zelf geen optie voor, maar het is kinderlijk eenvoudig om dit buiten de app om toch te doen. De simpelste oplossing is een microfoon bij je telefoon houden om het gesprek op te nemen. En er is niks dat Clubhouse kan doen om dat te stoppen. Softwarefouten Daarnaast is Clubhouse nog een jonge app die nu vol in de schijnwerpers staat. Vaak hebben dergelijke apps de beveiliging nog niet helemaal op orde. Eenvoudig voorbeeld daarvan is Zoom. Zie ook: Onveilige wachtwoorden en zwakke encryptie: wat speelt er rond Zoom? Rondom Clubhouse zijn er eveneens incidenten geweest. Zo kwam een gebruiker erachter dat hij of zij een kamer door kon sluizen naar een eigen website. Ook kon hij meerdere kamers tegelijk beluisteren, schrijft Bloomberg . Met zijn website konden mensen Clubhouse-kamers volgen, zonder zelf lid te zijn van de app. Clubhouse heeft de gebruiker inmiddels verbannen en de fout opgelost. Eerder bleek ook uit onderzoek van de Stanford-universiteit dat Clubhouse voor een belangrijk deel is gebouwd op software van het Chinese Agora. Clubhouse zelf zegt bepaalde verbindingen met Chinese servers te hebben verbroken. Ook zou de app de versleuteling opschroeven. Tegelijkertijd zegt Clubhouse niet dat het geen verbinding meer maakt met Chinese servers en is het onduidelijk hoe de informatie wordt versleuteld. Het is daarom moeilijk te zeggen hoe veilig je gesprekken en data bij Clubhouse zijn. Dit hoeft niet direct een reden te zijn om de app meteen te weren, maar het is zeker geen plek waar je je diepste geheimen moet delen. Zie ook: Audioapp Clubhouse verbetert beveiliging om zorgen over spionage door China"
  },
  {
    "id": 6118311,
    "url": "https://www.nu.nl/coronavirus/6118311",
    "titel": "Waarderbrug tot en met 12 maart afgesloten voor autoverkeer",
    "samenvatting": "De Waarderbrug in Haarlem is tot en met vrijdag 12 maart afgesloten voor autoverkeer. Automobilisten wordt geadviseerd om te rijden via de Schoterbrug voor het noorden en de Prinsenbrug voor het zuiden. Fietsers en voetgangers kunnen de brug wel passeren.",
    "tekst": "De Waarderbrug in Haarlem is tot en met vrijdag 12 maart afgesloten voor autoverkeer. Automobilisten wordt geadviseerd om te rijden via de Schoterbrug voor het noorden en de Prinsenbrug voor het zuiden. Fietsers en voetgangers kunnen de brug wel passeren. De rijbaan voor autoverkeer is afgesloten, omdat er gewerkt wordt aan het vervangen van het riool en van duikers. De werkzaamheden worden direct naast de rijbaan uitgevoerd. Om deze zorgvuldig en veilig uit te kunnen voeren is de afsluiting van de brug nodig."
  },
  {
    "id": 6118310,
    "url": "https://www.nu.nl/coronavirus/6118310",
    "titel": "Zo cre\u00eber je thuis (een beetje) het wintersportgevoel",
    "samenvatting": "Een skivakantie zit er niet in deze winter of voorjaar. Gelukkig kun je het wintersportgevoel een beetje in huis halen. Twee kenners geven tips om thuis dat gem\u00fctliche gevoel van wintersport te cre\u00ebren.",
    "tekst": "Een skivakantie zit er niet in deze winter of voorjaar. Gelukkig kun je het wintersportgevoel een beetje in huis halen. Twee kenners geven tips om thuis dat gem\u00fctliche gevoel van wintersport te cre\u00ebren. Voor de wintersportliefhebbers valt de wintersportvakantie dit seizoen in duigen. Maar dat betekent niet dat we het gevoel van zo'n vakantie niet deels kunnen nabootsen. Met een beetje fantasie waan jij jezelf zo op de piste. Ruim 60 procent van alle Nederlandse wintersporters gaat naar Oostenrijk, weet Thiebout van den Bergh, verantwoordelijk voor marketing en pr bij Austria Info. Hij werkt al meer dan dertig jaar bij het Oostenrijks Toeristenburo en weet waarom we zo dol zijn op het land. \"De gastvrijheid, de gezelligheid maar ook het culinaire genieten staan hoog in het vaandel. Doordat de effectieve skitijd door de optimale infrastructuur enorm is toegenomen, is er veel ge\u00efnvesteerd in culinaire tempels op de piste. Oostenrijk is zoveel meer dan de Kn\u00f6del en Apfelstrudel.\" Apfelstrudel met koffie. Apfelstrudel met koffie. Foto: Getty Images Maak traditionele Oostenrijkse gerechten thuis In de Oostenrijkse keuken spelen authenticiteit en kwaliteit een grote rol, benadrukt Van den Bergh. Zo is ongeveer 15 procent van de Oostenrijkse wijnen biologisch gemaakt, Oostenrijk is hierin wereldwijd koploper volgens Van den Bergh. In een online kookboek van het Oostenrijks Toeristenburo vind je wintersportklassiekers die je eenvoudig thuis kunt maken. \u201cEen rood-wit geblokt gordijntje of een geweitje aan de muur geven een wintersport touch.\u201d Miranda Muller, Snowplaza Op vakantie wordt er vaak voor je gekookt. Dat kan in ons eigen land ook: echte wintersportkost vind je bijvoorbeeld bij Brasserie Edelweiss in Berkel en Rodenrijs en bij Lutscher Alm in Lonneker. \"Door de tafel te decoreren met uit hout gesneden hartjes, cre\u00eber je het echte Alpengevoel. Ook een rood-wit geblokt gordijntje of een geweitje aan de muur geven een wintersport touch\", vult Miranda Muller van Snowplaza aan. Zij noemt zichzelf een ski-idioot. \"Voor wie een gordijntje net iets te ver vindt gaan, zijn rood-wit geblokte servetten een perfect alternatief.\" Ga naar buiten Als je een tuin hebt, lunch of dineer dan buiten, zeggen Muller en Van den Bergh. Zeker als je in het bezit bent van een (elektrische) vuurkorf, cre\u00eber je een instant wintersportgevoel. Samen buiten met je jas aan genieten van een knusprig Kaiserbr\u00f6tchen, een warme kop chocomel of een J\u00e4gertee (thee met Schnapps) zorgt voor wintersportachtige gezelligheid, aldus Muller. Als je ervan houdt, kun je voor het echte wintersportgevoel een scheutje Stroh Rum door je chocomel doen of een gl\u00fchwein drinken, tipt Van den Bergh. Gl\u00fchwein doet het ook in Nederland op dit moment goed. Gl\u00fchwein doet het ook in Nederland op dit moment goed. Foto: Pexels/ Polina Kovaleva Deze drankjes zijn bij de Nederlandse slijter verkrijgbaar. Zelf bestelt Thiebout van den Bergh regelmatig online bij de Genuss Region Shop. \"Naast originele ingredi\u00ebnten voor de perfecte borrelplank, zoals worst, kaas en lokale wijnen vind je er nog veel meer delicatessen uit het wintersportgebied. Ideaal als je producten die je hier misschien niet vindt, rechtstreeks vanuit Oostenrijk in huis wilt halen.\" Skisokken aan en gaan Bij een beetje wintersportgevoel mag de gezellige apr\u00e8s-skivibe natuurlijk niet ontbreken. Door je skisokken aan te trekken en je favoriete muts op te zetten, kom je meteen in wintersportsferen, vindt Muller. \"Er zijn online livestreams te vinden van optredens in de apr\u00e8s-skibar of kies een toepasselijke afspeellijst.\" Om het wintersportgevoel in leven te houden, komt Skiinformatie.nl met een wintersportgame waaraan je online kunt deelnemen. Zet wat schnaps of een ander favoriet wintersportdrankje klaar met hapjes en je zit in elk geval in gedachten alweer in de bergen."
  },
  {
    "id": 6118309,
    "url": "https://www.nu.nl/coronavirus/6118309",
    "titel": "Bloedafname alleen nog op afspraak in Groene Hart Ziekenhuis",
    "samenvatting": "De polikliniek Bloedafname van het Groene Hart Ziekenhuis in Gouda is vanaf maandag alleen nog op afspraak te bezoeken. Er is nu nog een inloopmogelijkheid, maar die wordt geschrapt vanwege de coronacrisis.",
    "tekst": "De polikliniek Bloedafname van het Groene Hart Ziekenhuis in Gouda is vanaf maandag alleen nog op afspraak te bezoeken. Er is nu nog een inloopmogelijkheid, maar die wordt geschrapt vanwege de coronacrisis. Volgens het Goudse ziekenhuis is er vanwege de anderhalvemetermaatregel minder plek in de wachtruimtes. \"Door iedereen op afspraak te laten komen, kunnen we het aantal pati\u00ebnten dat de polikliniek bezoekt goed over de dag verdelen\", aldus het ziekenhuis. De maatregel geldt voor bloedprikken, maar ook voor het inleveren van speeksel, urine en ontlasting voor onderzoek."
  },
  {
    "id": 6118305,
    "url": "https://www.nu.nl/coronavirus/6118305",
    "titel": "Provincie Zuid-Holland steunt innovatieve corona-idee\u00ebn met 600.000 euro",
    "samenvatting": "Ondernemers en onderzoekers die werken aan innovatieve oplossingen voor de huidige coronacrisis, krijgen een financieel steuntje in de rug van de provincie. Gedeputeerde Staten van Zuid-Holland wil 600.000 euro steken in de zogeheten fieldlabs.",
    "tekst": "Ondernemers en onderzoekers die werken aan innovatieve oplossingen voor de huidige coronacrisis, krijgen een financieel steuntje in de rug van de provincie. Gedeputeerde Staten van Zuid-Holland wil 600.000 euro steken in de zogeheten fieldlabs. Want de plaatsen waar gewerkt wordt aan creatieve oplossingen voor grote maatschappelijke vraagstukken - zoals nu de coronacrisis - staan financieel enorm onder druk, constateert gedeputeerde Adrim Bom-Lemstra van Zuid-Holland. Een situatie die niet wenselijk is omdat juist die plaatsen bijdragen aan een betere omgang met het virus en de maatregelen die het kabinet heeft opgelegd. Dat komt vooral omdat in de fieldlabs, zoals de Duurzaamheidsfabriek in Dordrecht, de innovaties niet alleen worden ontwikkeld maar ook worden getest in een praktijksituatie waardoor producten eerder op de markt kunnen komen. \"Alleen door samenwerking ontstaat innovatie. Zo leveren de fieldlabs een belangrijke bijdrage aan maatschappelijke vraagstukken \u00e9n aan onze regionale economie. Juist in Zuid-Holland, waar we alle topsectoren in huis hebben\", zegt Bom-Lemstra. Volgens Bom-Lemstra kunnen er door de huidige financi\u00eble situatie minder projecten worden uitgevoerd waardoor bepaalde innovaties uiteindelijk niet ontwikkeld kunnen worden. Van de 600.000 euro die zij beschikbaar wil stellen is dan ook 500.000 euro bedoeld voor de organisatorische kant van de fieldlabs om er voor te zorgen dat ze ook na de crisis nog in staat zijn innovatieve ontwikkelingen te toetsen. De 100.000 euro die overblijft gaat naar specifieke projecten die te maken hebben met het coronavirus. Dat kan gaan over de ontwikkeling of opschaling van een nieuw soort coronadiagnosetestkit of een apparaat dat medische apparatuur op een innovatieve manier kan steriliseren."
  },
  {
    "id": 6118304,
    "url": "https://www.nu.nl/coronavirus/6118304",
    "titel": "Travis Scott ziet door dochter met Kylie Jenner belang van eigen werk in",
    "samenvatting": "Travis Scott genoot altijd al van zijn werk als artiest en muzikant, maar door de komst van zijn dochter Stormi is hij pas gaan inzien hoe belangrijk zijn baan is.",
    "tekst": "Travis Scott genoot altijd al van zijn werk als artiest en muzikant, maar door de komst van zijn dochter Stormi is hij pas gaan inzien hoe belangrijk zijn baan is. \"Ik heb nu eenmaal meer verantwoordelijkheid nu. En die verantwoordelijkheid moet je nemen. Ik leef niet meer voor mezelf, ik leef voor haar. Ik vind dat mooi\", aldus de 28-jarige rapper in gesprek met i-D . Scott, die eigenlijk Jacques Berman Webster II heet, werd op 1 februari 2018 samen met Kylie Jenner de ouders van Stormi. Sindsdien geniet hij van het vaderschap en vindt hij het heerlijk om naar zijn dochter te kijken. Vader zijn inspireert Webster in zijn werk en zijn verdere leven. \"Zeker Storm, ze gedraagt zich echt als een klein kind. Ze is overal in ge\u00efnteresseerd, ze let op en leert snel en past zich dan weer aan. Haar generatie is zo anders dan de mijne, zo anders dan die van mijn jongere broer of zus. Kinderen leren je anders naar het leven kijken, door hoe zij kijken, door de druk die zij ervaren en wat ze gelukkig maakt.\" \"Hoe zij kijkt naar films, of naar muziek luistert. Of als ik haar naar een concert van mij zie kijken, op YouTube: zij zit er helemaal in, ze geeft zich helemaal over.\""
  },
  {
    "id": 6118303,
    "url": "https://www.nu.nl/coronavirus/6118303",
    "titel": "Man aangehouden op de Schippersslagen na achtervolging",
    "samenvatting": "Een 21-jarige man uit Breda is in de nacht van dinsdag op woensdag na een achtervolging aangehouden op de Schippersslagen. De bestuurder negeerde een stopteken van de politie die hem wilde controleren vanwege de avondklok.",
    "tekst": "Een 21-jarige man uit Breda is in de nacht van dinsdag op woensdag na een achtervolging aangehouden op de Schippersslagen. De bestuurder negeerde een stopteken van de politie die hem wilde controleren vanwege de avondklok. De man reed op de Koekoeksbloem en kreeg daar een stopteken van de agenten. Nadat de man het stopteken negeerde, hebben de agenten de achtervolging ingezet. Tijdens de achtervolging reed de man over een fietspad en raakte hij een politieauto die hem tegemoet kwam rijden. Op de Schippersslagen lukte het de agenten om de man klem te rijden. De auto van de verdachte is total loss verklaard en weggetakeld. De man is aangehouden en zijn rijbewijs is ingevorderd."
  },
  {
    "id": 6118302,
    "url": "https://www.nu.nl/coronavirus/6118302",
    "titel": "Meer dan 23.000 kilo coca\u00efne met bestemming Nederland onderschept",
    "samenvatting": "In de havens van Hamburg en Antwerpen zijn in anderhalve week tijd twee partijen coca\u00efne onderschept van meer dan 23.000 kilo. De recordpartij drugs had Nederland als bestemming en een man die op de vrachtbrief als geadresseerde stond, is aangehouden.",
    "tekst": "In de havens van Hamburg en Antwerpen zijn in anderhalve week tijd twee partijen coca\u00efne onderschept van meer dan 23.000 kilo. De recordpartij drugs had Nederland als bestemming en een man die op de vrachtbrief als geadresseerde stond, is aangehouden. Het Openbaar Ministerie (OM) laat woensdag weten dat de onderschepte transporten een \"absoluut record\" zijn. \"Er is nooit eerder zoveel coca\u00efne in een keer onderschept\", aldus het OM. De eerste partij van 16.174 kilo coca\u00efne werd op vrijdag 12 februari onderschept in de haven van Hamburg na een tip van de Nederlandse douane. De drugs zaten verstopt in blikken plamuur en waren afkomstig uit Paraguay. Uit de vrachtbrief van het schip bleek dat een 28-jarige man in Nederland de vermoedelijke ontvanger was van de drugs. Uit verder onderzoek naar deze persoon bleek volgens het OM dat hij ook betrokken zou zijn bij een vracht die onderweg was vanuit Panama naar Antwerpen. Bij controle van die containers op 20 februari werd tussen het hout 7.200 kilo coca\u00efne aangetroffen. Naast de aanhouding van de man zijn ook in zijn woning en op twee bedrijfsadressen in Rotterdam en Bleskensgraaf doorzoekingen gedaan. Of dit wat heeft opgeleverd, is niet duidelijk. Ook al recordpartij hero\u00efne onderschept De bekendmaking van de onderschepping volgt op een bericht van het OM op dinsdag dat er een recordpartij van 1.500 kilo hero\u00efne was onderschept in de haven van Rotterdam. Begin dit jaar werd duidelijk dat er in 2020 ruim 47.711 kilo van de harddrugs is aangetroffen in Nederland, waarvan 40.641 kilo in Rotterdam. Daarnaast werd 67.000 kilo coca\u00efne onderschept die naar Nederland onderweg was."
  },
  {
    "id": 6118301,
    "url": "https://www.nu.nl/coronavirus/6118301",
    "titel": "Oekra\u00efne beschuldigt Russische hackers van verspreiding malafide documenten",
    "samenvatting": "Oekra\u00efne beschuldigt een niet nader gespecificeerde groep Russische hackers van de verspreiding van malafide documenten in een portaal waarmee de overheid documenten uitwisselt.",
    "tekst": "Oekra\u00efne beschuldigt een niet nader gespecificeerde groep Russische hackers van de verspreiding van malafide documenten in een portaal waarmee de overheid documenten uitwisselt. Het doel van de aanval was om gegevens in het overheidsportaal te besmetten, aldus de Oekra\u00efense autoriteiten in een verklaring . Het is onduidelijk of die aanval succesvol is geweest en of er schade is geleden. De malafide documenten waren voorzien van een optie om commando's uit te voeren. Deze zogenoemde macro's worden door kwaadwillenden vaak gebruikt om schade toe te brengen. Via de macro zou in het geniep software gedownload worden waarmee een computer op afstand bestuurd zou kunnen worden. \"Dit type aanvallen stelt [ons] in de gelegenheid dit in verband te brengen met spionerende hackersgroepen van de Russische Federatie\", aldus Oekra\u00efne. De relatie tussen Oekra\u00efne en Rusland staat op scherp sinds de annexatie van de Krim in 2014 en de Russische bemoeienis in de oostelijke regio Donbass. Volgens Kiev zijn sindsdien veertienduizend doden gevallen. Oekra\u00efne heeft Rusland eerder beschuldigd van \"hybride oorlogsvoering\" tegen het land, waarbij grote cyberaanvallen worden uitgevoerd naast traditioneel militair optreden. Moskou ontkent de aantijgingen."
  },
  {
    "id": 6118300,
    "url": "https://www.nu.nl/coronavirus/6118300",
    "titel": "Franse wijnmaker heeft primeur met ontspannende bordeaux met cannabis",
    "samenvatting": "Een wijnmaker in de streek Bordeaux heeft wijn gemengd met een stof uit cannabis. Initiatiefnemer Raphael De Pablo zegt dat hij de traditionele codes in zijn vakgebied wil doorbreken.",
    "tekst": "Een wijnmaker in de streek Bordeaux heeft wijn gemengd met een stof uit cannabis. Initiatiefnemer Raphael De Pablo zegt dat hij de traditionele codes in zijn vakgebied wil doorbreken. Het is volgens hem \"een feestelijke aperitiefwijn\" met \"het klassieke effect van alcohol waar een ontspannend en rustgevend effect aan is toegevoegd\". Hij noemt de wijn Burdi W. en kan zich nog niet beroemen op een eigen Ch\u00e2teau Cannabis, want voor de wet is het nog slechts een gearomatiseerde drank op basis van wijn. De hennep die bij het maken van deze wijn wordt gebruikt, groeit ook in de Gironde, het departement waar de stad Bordeaux onder valt. Door regelgeving kan de stof die voor het aperitief nodig is echter niet in Frankrijk worden onttrokken. De hennep wordt verwerkt in Duits laboratorium De hennep moet naar een Duits laboratorium, omdat de Franse wet de verwerking van bladeren en bloemen van de hennepplant niet toestaat. Dit verbod is overigens omstreden en het Europese Hof van Justitie heeft vorig jaar bepaald dat de stof uit de hennep die De Pablo nodig heeft (CBD), in Frankrijk ten onrechte is verboden als verdovend middel. De Pablo houdt het recept geheim, uit vrees voor concurrentie. In de streek wemelt het van de wijnbouwers die mogelijk in de verleiding zouden komen ook effecten aan hun wijn toe te voegen. De beschikbare hoeveelheid en prijs zijn echter vooralsnog niet zo concurrerend: er zijn 10.500 flessen die elk 34 euro kosten. Waarom is het goed nieuws dat cannabis zolang in je lichaam blijft?"
  },
  {
    "id": 6118299,
    "url": "https://www.nu.nl/coronavirus/6118299",
    "titel": "Ovale rotonde bij Jan van Houtbrug in Leiden nadert voltooiing",
    "samenvatting": "De werkzaamheden aan de ovaalvormige rotonde op de kruising van de Geregracht, de Jan van Houtkade, de Korevaarstraat en de Lammenschansweg zijn bijna afgerond. Onlangs werden de betonnen tegels en het zand al verwijderd en vorige week werd er vruchtbare aarde gestort in de rotonde.",
    "tekst": "De werkzaamheden aan de ovaalvormige rotonde op de kruising van de Geregracht, de Jan van Houtkade, de Korevaarstraat en de Lammenschansweg zijn bijna afgerond. Onlangs werden de betonnen tegels en het zand al verwijderd en vorige week werd er vruchtbare aarde gestort in de rotonde. In de ovaalvormige rotonde zijn woensdag twee bomen geplant. Ook de middenberm naast de oversteekplaats iets verderop is voorzien van een boom. De komende tijd worden de rotonde en perkjes voorzien van lage beplanting, zodat er kleine plantsoentjes ontstaan. De ovaalvormige rotonde bij de Jan van Houtbrug werd al in 2017 aangelegd. Eerst bestond deze uitsluitend uit belijning waar het verkeer zich weinig van aantrok. Later werden er open tegels in gelegd, waar gras uit groeide. Dat was nodig omdat zwaar werkverkeer toen nog af en aan reed in verband met de bouw van de ondergrondse parkeergarage onder de Garenmarkt. Die is vorig jaar opgeleverd en nu wordt dus ook de openbare ruimte in de omgeving afgemaakt."
  },
  {
    "id": 6118296,
    "url": "https://www.nu.nl/coronavirus/6118296",
    "titel": "PSV heeft Ihattaren terug en gelooft in 'iets bijzonders' tegen Olympiacos",
    "samenvatting": "PSV-trainer Roger Schmidt kan donderdag in het belangrijke Europa League-duel met Olympiacos weer beschikken over Mohamed Ihattaren. De Eindhovenaren zijn vol vertrouwen dat de 4-2-nederlaag uit de heenwedstrijd nog weggepoetst kan worden.",
    "tekst": "PSV-trainer Roger Schmidt kan donderdag in het belangrijke Europa League-duel met Olympiacos weer beschikken over Mohamed Ihattaren. De Eindhovenaren zijn vol vertrouwen dat de 4-2-nederlaag uit de heenwedstrijd nog weggepoetst kan worden. Ihattaren miste de wedstrijd in Griekenland wegens ziekte \u00e9n een spierblessure en was om die reden zondag ook afwezig tegen Vitesse, dat in het Philips Stadion met 3-1 werd verslagen. \"Hij traint weer met de groep en het gaat beter met hem. Hij heeft geen last meer van zijn blessure en is niet meer ziek. Hij is morgen onderdeel van de selectie\", zei Schmidt woensdag op zijn persconferentie in Eindhoven. Achter de naam van Olivier Boscagli, die tegen Olympiacos uitviel met een hoofdwond, staat nog een vraagteken. \"We moeten dat na vandaag bekijken. Gisteren heeft hij kort individueel getraind. We hopen dat hij inzetbaar is.\" Roger Schmidt denkt dat PSV het in zich heeft om alsnog een ronde verder te komen. Roger Schmidt denkt dat PSV het in zich heeft om alsnog een ronde verder te komen. Foto: Pro Shots 'We geloven in onszelf' Het vertrouwen in een goede afloop is groot bij PSV, zo verzekerde Schmidt. \"We geloven in onszelf. We hebben de kans om iets bijzonders te doen; het is lang geleden dat PSV de volgende ronde haalde in de knock-outfase. Dat is een grote motivatie voor ons\", aldus de Duitser. \"De sleutel is dat we er echt in moeten geloven en dat we moeten laten zien dat we hebben geleerd van onze fouten van vorige week. Olympiacos was heel effici\u00ebnt en dat is heel belangrijk, zeker Europees. Dat moeten wij morgen ook laten zien.\" \"Een paar maanden geleden stonden we er thuis tegen PAOK ook heel slecht voor. We stonden met 0-2 achter en lagen er bijna uit, maar toen richtte het team zich op (PSV won met 3-2, red.). We zijn altijd tot zulke dingen in staat.\" PSV-Olympiacos begint donderdag om 21.00 uur en staat onder leiding van de Fransman Cl\u00e9ment Turpin. PSV stond in 2012 voor het laatst in de achtste finales van de Europa League. Destijds was Valencia over twee duels te sterk. Bekijk de uitslagen en het programma in de Europa League"
  },
  {
    "id": 6118294,
    "url": "https://www.nu.nl/coronavirus/6118294",
    "titel": "Ajax mist Tagliafico en Mazraoui in return tegen sterke uitploeg Lille",
    "samenvatting": "Ajacieden Nicol\u00e1s Tagliafico en Noussair Mazraoui missen donderdag de return tussen Ajax en Lille OSC in de zestiende finales van de Europa League. Beide backs zijn niet fit genoeg voor het duel in de Johan Cruijff ArenA.",
    "tekst": "Ajacieden Nicol\u00e1s Tagliafico en Noussair Mazraoui missen donderdag de return tussen Ajax en Lille OSC in de zestiende finales van de Europa League. Beide backs zijn niet fit genoeg voor het duel in de Johan Cruijff ArenA. Mazraoui viel anderhalve week geleden tijdens het uitduel met Heracles Almelo (0-2-zege) geblesseerd uit. Tagliafico heeft nog te veel last van een hoofdblessure die hij eind vorige maand opliep tijdens een wedstrijd tegen Willem II (3-1-zege). De Argentijn speelde vorige week in het uitduel met Lille (1-2-zege) nog met een bril op, maar klaagde na afloop dat hij niet goed kon zien. Hij was ook schuldig aan de enige treffer van de koploper van Frankrijk. \"Tagliafico had vorige week veel problemen in Lille, hij kwam met moeite aan het einde van die wedstrijd\", zei trainer Erik ten Hag woensdag op een persconferentie. \"Zijn herstel gaat niet zoals gehoopt, maar het is niet uitgesloten dat hij er zondag tegen PSV weer bij is. Voor Mazraoui is het lastig om een prognose te geven.\" Ten Hag kan tegen Lille wel weer een beroep doen op middenvelder Ryan Gravenberch, die het uitduel miste vanwege een schorsing. Daley Blind kan Tagliafico als linksback vervangen. Devyne Rensch, Jurri\u00ebn Timber en Sean Klaiber kunnen de positie van rechtsback Mazraoui innemen. Ten Hag ziet Rensch ook als optie voor de positie links in de defensie. Noussair Mazraoui kwam op 13 februari voor het laatst in actie. Noussair Mazraoui kwam op 13 februari voor het laatst in actie. Foto: Pro Shots 'Het wordt zwaar, maar heb er vertrouwen in' Ajax boekte vorige week een verdiende zege op Lille, maar Ten Hag blijft zeer op zijn hoede voor de koploper in Frankrijk. De ploeg van Sven Botman heeft zijn laatste acht uitwedstrijden in de Ligue 1 allemaal gewonnen. \"We zijn ons bewust van die statistiek\", aldus Ten Hag. \"Ze zullen niks anders gaan doen dan vorige week, maar wij zullen ons moeten verbeteren om een ronde verder te komen. Het wordt een zware proef, maar ik heb er vertrouwen in.\" Ten Hag benadrukte dat Ajax heel scherp moet zijn in de omschakeling van aanval naar verdediging.\"Dat zal cruciaal zijn morgen, omdat Lille een ongelooflijk goede counterploeg met heel veel snelheid is. Maar onze omschakeling gaat steeds beter.\" Ajax-Lille begint donderdag om 18.55 uur. De winnaar van de dubbele ontmoeting kwalificeert zich voor de achtste finales die op 11 en 18 maart worden afgewerkt. Bekijk de uitslagen en het programma van de Europa League"
  },
  {
    "id": 6118293,
    "url": "https://www.nu.nl/coronavirus/6118293",
    "titel": "Competities van eerste elftallen in amateurvoetbal worden niet meer hervat",
    "samenvatting": "De seniorencompetities in het amateurvoetbal in de categorie A (eerste elftallen Tweede Divisie tot en met vijfde klasse) worden dit seizoen niet meer hervat, zo meldt de KNVB woensdag, een dag nadat het kabinet de laatste maatregelen met betrekking tot het coronavirus bekendmaakte.",
    "tekst": "De seniorencompetities in het amateurvoetbal in de categorie A (eerste elftallen Tweede Divisie tot en met vijfde klasse) worden dit seizoen niet meer hervat, zo meldt de KNVB woensdag, een dag nadat het kabinet de laatste maatregelen met betrekking tot het coronavirus bekendmaakte. Voor de jeugd- en zaalcompetities in de categorie A blijven de opties open. Het kabinet verlengde dinsdag grotendeels de bestaande maatregelen tot en met 16 maart. Vanaf volgende week is het voor spelers tot 27 jaar wel mogelijk om te trainen en onderling wedstrijden te spelen. Tot nu toe mocht alleen de jeugd in de leeftijd tot achttien jaar dat. De KNVB wilde uiterlijk in het weekend van 10 en 11 april weer beginnen met de amateurcompetities. Die deadline kan door de verlenging van de maatregelen niet meer gehaald worden, doordat de bond clubs minimaal vier weken de tijd wil geven om zich te kunnen voorbereiden op wedstrijden. Vanwege het afbreken van de competities vindt er geen promotie en degradatie plaats. De indeling voor het komende seizoen zal worden gebaseerd op de indeling van het seizoen 2020/2021. 347 Dit waren de belangrijkste punten van de coronapersconferentie KNVB zet nu in op Regio Cup Het grootste deel van de bijna 1,2 miljoen leden van de KNVB komt uit in de B-categorie. De voetbalbond meldde drie weken geleden al dat de competities voor die teams dit seizoen niet meer hervat worden. Zodra de overheid toestemming geeft, gaat de KNVB van start met de Regio Cup, voor zowel de A- als de B-categorie: kleinschalige en regionale toernooien voor amateurverenigingen, met minder lange reisafstanden en de kans op lokale derby's. De jeugd uitkomend in de categorie A en de teams tot 23 jaar kunnen de competitie mogelijk nog wel hervatten. De uiterste startdatum van de onder 23-competities is het speelweekend van 10 en 11 april, die van de jeugdcompetities 17 en 18 april. Omdat het grootste deel van deze teams op dit moment al zonder beperkingen kan trainen, geldt voor hen een kortere voorbereidingsperiode."
  },
  {
    "id": 6118292,
    "url": "https://www.nu.nl/coronavirus/6118292",
    "titel": "Terminator-film inspireerde Eddie Murphy tot vervolg op Coming to America",
    "samenvatting": "Eddie Murphy, vanaf 5 maart te zien in Coming 2 America, was nooit bezig met een mogelijk vervolg op de populaire comedyfilm uit 1988. Hij veranderde van gedachten toen hij een vervolg op de Terminator-film zag, vertelt hij in gesprek met The New York Times.",
    "tekst": "Eddie Murphy, vanaf 5 maart te zien in Coming 2 America , was nooit bezig met een mogelijk vervolg op de populaire comedyfilm uit 1988. Hij veranderde van gedachten toen hij een vervolg op de Terminator -film zag, vertelt hij in gesprek met The New York Times . Murphy vertelt in een dubbelinterview met zijn medespeler Arsenio Hall, die ook in de nieuwe film te zien is, over de totstandkoming van de nieuwe film en de oude film. \"Het verhaal had een happy end.\" In de afgelopen jaren merkte de acteur en komiek echter een hernieuwde belangstelling voor de film. Zo verkleedden Beyonc\u00e9 en JAY-Z zich in 2015 tijdens Halloween als twee van de hoofdpersonages. Murphy werd daarna benaderd door Black Panther -regisseur Ryan Coogler, die een vervolg wilde maken. \"Hij had het idee dat Michael B. Jordan mijn zoon zou spelen en op zoek zou gaan naar een vrouw\", zegt Murphy. In de originele Coming to America -film speelt Murphy Akeem Joffer, de kroonprins van een fictief Afrikaans land die naar Amerika gaat om daar een echtgenote te zoeken. Het idee van Coogler sprak Murphy niet zo aan: \"Het zou dan om de zoon gaan, en niet om de personages van Arsenio en mij. Bovendien is het hetzelfde verhaal als uit de eerste film.\" Acteurs werden digitaal jonger gemaakt Het kwam niet tot een samenwerking, maar het deed Murphy wel nadenken om een ander soort vervolg te maken. De inspiratie voor het uiteindelijke Coming 2 America kreeg de acteur van Terminator Genisys (2015), waarin hoofdrolspeler Arnold Schwarzenegger jonger is gemaakt. \"We konden diezelfde techniek gebruiken om onszelf ook jonger te maken en zo te kunnen voortborduren op een sc\u00e8ne uit Coming to America \", legt Murphy uit. In Coming 2 America is te zien dat Murphy's personage Akeem een avond gaat stappen. Het is een sc\u00e8ne die 'volgt' op een sc\u00e8ne uit de eerste film. Gedurende die nacht belandt Akeem bij een vrouw in bed. Jaren later blijkt Akeem een zoon te hebben die in New York woont en zoekt hij hem samen met zijn vriend Semmi (Hall) op, op verzoek van zijn stervende vader. De film is vanaf 5 maart te zien via Amazon Prime. 105 Eddie Murphy keert terug als prins Akeem in Coming 2 America"
  },
  {
    "id": 6118291,
    "url": "https://www.nu.nl/coronavirus/6118291",
    "titel": "Avondklok en lockdown voorkwamen zo'n 41.000 ziekenhuisopnames",
    "samenvatting": "De lockdown, gepaard met maatregelen als de avondklok en bezoekregel, heeft sinds medio december ongeveer 41.000 ziekenhuisopnames voorkomen. Dat vertelde RIVM-baas Jaap van Dissel woensdag tijdens een technische briefing aan de Tweede Kamer.",
    "tekst": "De lockdown, gepaard met maatregelen als de avondklok en bezoekregel, heeft sinds medio december ongeveer 41.000 ziekenhuisopnames voorkomen. Dat vertelde RIVM-baas Jaap van Dissel woensdag tijdens een technische briefing aan de Tweede Kamer. Volgens Van Dissel zijn verder 6.300 ic-opnames voorkomen door alle getroffen maatregelen. Daarmee had de totale hoeveelheid ic-opnames sinds medio december drie keer zo groot kunnen zijn als nu. In de periode waarin de maatregelen actief zijn werden ruim 2.500 ic-opnames gemeld, tezamen met zo'n 15.000 ziekenhuisopnames. De RIVM-baas benadrukt dat het gaat om 'aannames', gebaseerd op rekenmodellen van het RIVM. De marges kunnen 5 procent hoger of lager uitvallen. Het gezondheidsinstituut concludeerde al eerder op basis van rekenmodellen dat de avondklok en bezoekregel het reproductiegetal met zo'n 10 procent had doen dalen. Van Dissel noemt de voorkomen opnames fors. De deskundige stelt dat de maatregelen niet voor niets zijn genomen. Medio december ging in Nederland een nieuwe lockdown van kracht. Een maand geleden werd daar de avondklok en bezoekregel aan toegevoegd."
  },
  {
    "id": 6118289,
    "url": "https://www.nu.nl/coronavirus/6118289",
    "titel": "Halsema dreigt Vondelpark in uiterste geval te sluiten als het te druk wordt",
    "samenvatting": "De drukte en het ontstaan van feesten kunnen ertoe leiden dat het Vondelpark in Amsterdam in het uiterste geval wordt gesloten. Dat heeft de gemeente woensdag laten weten.",
    "tekst": "De drukte en het ontstaan van feesten kunnen ertoe leiden dat het Vondelpark in Amsterdam in het uiterste geval wordt gesloten. Dat heeft de gemeente woensdag laten weten. Zondagavond ontstond er een groot feest in het park. Op beelden was te zien dat de feestvierders dicht tegen elkaar aan stonden en zich niet aan de coronamaatregelen hielden. Eerder op de dag was het vanwege het mooie weer al druk in het park, net als op veel andere plekken in de stad. De gemeente Amsterdam zegt woensdag dat alle ingangen van het Vondelpark bij grote drukte tijdelijk gesloten kunnen worden. Ook kan er extra gehandhaafd worden op de coronamaatregelen, kunnen fietsers worden geweerd of kunnen alleen de zijingangen dicht gaan. Dat gebeurde vorig jaar ook. \"Ik hoop dat mensen slim genoeg zijn om niet nog een keer te gaan feesten, want daarmee dwingen zij ons om het park in het uiterste geval te sluiten en dan ontneem je heel veel andere mensen ook hun buitenruimte\", zegt burgemeester Femke Halsema tegen Het Parool . Halsema zegt wel tegen de krant dat ze er begrip voor heeft dat Amsterdammers naar buiten gaan. \"Natuurlijk moet je afstand houden, maar veel mensen zijn bijna een jaar lang solidair geweest met kwetsbaren en hebben veel opgegeven.\""
  },
  {
    "id": 6118288,
    "url": "https://www.nu.nl/coronavirus/6118288",
    "titel": "Australische waakhond ook na wijzigingen blij met Facebook- en Google-wet",
    "samenvatting": "De voorzitter van de Australische consumententoezichthouder ACCC is tevreden met de aankomende wet die Facebook en Google dwingt om met nieuwsuitgevers om tafel te gaan. De waakhond noemt de komst van de wet een overwinning, ondanks aanpassingen die op het laatste moment aan de wet zijn gedaan.",
    "tekst": "De voorzitter van de Australische consumententoezichthouder ACCC is tevreden met de aankomende wet die Facebook en Google dwingt om met nieuwsuitgevers om tafel te gaan. De waakhond noemt de komst van de wet een overwinning, ondanks aanpassingen die op het laatste moment aan de wet zijn gedaan. De door de ACCC ontworpen wet dwingt Facebook en Google om met uitgevers om de tafel te gaan om te bepalen wat links naar nieuws waard zijn. Als de partijen er samen niet uitkomen, kan een bemiddelaar van de overheid het prijskaartje bepalen. De wet leidde tot flinke weerstand van beide techbedrijven. Google dreigde zijn zoekmachine in het land terug te trekken. Facebook maakte het enkele dagen onmogelijk om nieuws van Australische media op zijn sociale media te delen. Het Australische parlement behandelt de wet op dit moment. De senaat heeft een aantal aanpassingen doorgevoerd, waarna de tekst is teruggestuurd naar het Huis van Afgevaardigden (vergelijkbaar met wat in Nederland de Tweede Kamer is). De aanpassingen bevatten onder meer een extra bemiddelingsperiode van twee maanden tussen het moment waarop gesprekken tussen de techbedrijven en uitgevers vastlopen, voordat de overheid ingrijpt. Ook kan Facebook onder de gesprekken uitkomen als het bewijst dat het een \"significante bijdrage aan de duurzaamheid van de Australische nieuwsindustrie\" heeft geleverd. Facebook zou nieuws kunnen weren In de praktijk betekent dat dat Facebook alsnog kan besluiten om Australisch nieuws deels of volledig van zijn sociale medium te weren, redeneert de Facebook-topvrouw die verantwoordelijk is voor deals met nieuwsmedia. Rod Sims, voorzitter van toezichthouder ACCC, zegt in een reactie dat Facebook altijd al het recht zou hebben om de gesprekken te staken om overheidsingrijpen te voorkomen. Het verplicht beschikbaar maken van nieuws \"is geen afdwingbaar beleid\", zei hij. \"We hebben nooit gezegd dat we Facebook dwingen om nieuws te blijven laten zien.\" Aanpassingen veranderen weinig volgens toezichthouder Critici stellen dat de onderhandelingspositie van nieuwsmedia, die door de wet sterker moet worden, juist bij kleine uitgevers relatief zwakker wordt. Sims wuift die kritiek weg. Als Google en Facebook deals sluiten met grote uitgevers, \"waarom zouden ze het allemaal verpesten en dat niet doen met de overige 10 procent? Dat is niet logisch\", zei hij. \"De aanpassingen die zijn gedaan, zijn zaken die niet veel uitmaken of die zijn doorgevoerd omdat ze niet duidelijk waren, tenminste niet in Facebooks ogen.\""
  },
  {
    "id": 6118287,
    "url": "https://www.nu.nl/coronavirus/6118287",
    "titel": "NOS doet aangifte tegen Tarik Z. na verschijnen van 'dreigende' video",
    "samenvatting": "De NOS doet aangifte tegen Tarik Z., zo laat de omroep woensdag desgevraagd aan NU.nl weten. Z., die in 2015 gewapend de studio van het NOS Journaal binnendrong, waarschuwt in een video op Instagram voor de NOS en de publieke omroep.",
    "tekst": "De NOS doet aangifte tegen Tarik Z., zo laat de omroep woensdag desgevraagd aan NU.nl weten. Z., die in 2015 gewapend de studio van het NOS Journaal binnendrong, waarschuwt in een video op Instagram voor de NOS en de publieke omroep. \"De NOS beoordeelt het filmpje namelijk in een bredere context\", laat een woordvoerder aan NU.nl weten. \"We verbinden het met wat zich zes jaar geleden heeft afgespeeld. Dat was ontwrichtend voor de NOS en voor onze journalisten. \u00c9n het heeft toen ook maatschappelijk veel losgemaakt.\" De woordvoerder herhaalt de woorden van algemeen directeur Gerard Timmer: \"Deze video leidt direct tot het gevoel van intimidatie en onveiligheid. Dat is niet hoe je je werk wil doen. Journalisten niet. Niemand niet.\" Het Openbaar Ministerie (OM) zei eerder dat de betreffende video niet strafbaar is, omdat er naar zijn idee geen strafbare feiten in worden gepleegd. De NOS stelt het filmpje ook aan de orde binnen het verband van Persveilig, het initiatief van de Nederlandse Vereniging van Journalisten (NVJ), het Genootschap van Hoofdredacteuren, de politie en het OM dat de positie van journalisten tegenover geweld en agressie wil versterken. De NVJ begrijpt de zorgen die de NOS heeft. \"Dit komt wel degelijk bedreigend over, voor de hele journalistiek in Nederland\", aldus secretaris dagbladen en tijdschriften bij de NVJ Paul Teixeira. \"De journalistiek is geen partij. Het is een onafhankelijk instituut. Dat dat niet wordt gezien of wordt verdraaid, is niet goed.\" Z. drong op 29 januari 2015 gewapend met een gaspistool de studio van het NOS Journaal binnen om zendtijd te eisen. Hij werd kort na zijn actie overmeesterd. Hem werd 40 maanden gevangenisstraf opgelegd, waarvan 24 voorwaardelijk."
  }
][
  {
    "id": 6118286,
    "url": "https://www.nu.nl/coronavirus/6118286",
    "titel": "Taalhuis Breda zoekt 'Digimaatjes' voor 35.000 mensen",
    "samenvatting": "Voor de 35.000 mensen in Breda die digitaal minder vaardig zijn, zoekt het Taalhuis Breda zogeheten Digimaatjes die willen helpen. Zo kunnen ouderen bijvoorbeeld leren beeldbellen.",
    "tekst": "Voor de 35.000 mensen in Breda die digitaal minder vaardig zijn, zoekt het Taalhuis Breda zogeheten Digimaatjes die willen helpen. Zo kunnen ouderen bijvoorbeeld leren beeldbellen. Het Taalhuis in Breda wil mensen begeleiden die moeite hebben met het regelen van hun eigen digitale zaken. Daarom roepen zij belangstellenden op om zich te melden. Het Taalhuis meldt dat Digimaatjes er voor iedereen zijn in Breda die behoefte heeft aan ondersteuning bij het gebruik van computer, smartphone, tablet, internet of andere digitale vragen. Het was de bedoeling dat de maatjes elkaar zouden treffen in de bibliotheek van de Nieuwe Veste, maar door het coronavirus wordt hier op een andere manier invulling aan gegeven."
  },
  {
    "id": 6118285,
    "url": "https://www.nu.nl/coronavirus/6118285",
    "titel": "Inwoners Meerssen leverden tot dusver zo'n 200 gevallen vliegtuigonderdelen in",
    "samenvatting": "Inwoners van de Limburgse plaats Meerssen hebben tot dusver zo'n tweehonderd gevallen vliegtuigonderdelen ingeleverd bij de luchtvaartpolitie, meldt een woordvoerder woensdag in gesprek met NU.nl. Het dorp werd zaterdag opgeschrikt nadat de onderdelen vanuit de lucht in het dorp vielen.",
    "tekst": "Inwoners van de Limburgse plaats Meerssen hebben tot dusver zo'n tweehonderd gevallen vliegtuigonderdelen ingeleverd bij de luchtvaartpolitie, meldt een woordvoerder woensdag in gesprek met NU.nl. Het dorp werd zaterdag opgeschrikt nadat de onderdelen vanuit de lucht in het dorp vielen. Een vrouw raakte lichtgewond nadat zij door een onderdeel werd geraakt. Ook een kind dat een van de gloeiend hete objecten probeerde op te pakken liep verwondingen op. Bewoners spraken van \"een regen van brokstukken\". De politie had inwoners gevraagd om gevonden vliegtuigonderdelen in te leveren, in het kader van het onderzoek. Inwoners vonden brokstukken veelal in hun tuin of elders nabij hun huis. Volgens de woordvoerder wordt 'de gevallen motor' mogelijk opnieuw in elkaar gezet, maar is het te vroeg om te bepalen of dat daadwerkelijk gaat gebeuren. De luchtvaartpolitie onderzoekt of er sprake is van verwijtbare schuld. Om achter de oorzaak van het incident te komen, moet het toestel, een viermotorig Boeing 747-400 vrachtvliegtuig, onderzocht worden. Het vliegtuig is echter in het Belgische Luik, waar het een voorzorgslanding maakte na het incident. Belgi\u00eb moet toestemming verlenen aan Nederlandse agenten om er onderzoek te verrichten. \"Als bij inspectie van het vliegtuig blijkt dat de overblijfselen van de motor bedekt zijn met veren, dan kan een oorzaak van het technische incident snel vastgesteld worden\", aldus de woordvoerder. \"Maar momenteel is het nog te vroeg om daar iets over te zeggen.\" Het vliegtuig vertrok zaterdag vanuit Maastricht Aachen Airport (MAA). Het vliegveld wil tekst en uitleg geven aan de inwoners van Meerssen over het incident, via een online informatiebijeenkomst. De luchthaven liet eerder weten dat hun gedachten \"bij de directbetrokkenen van het incident zijn\". 73 Vliegtuigonderdelen vallen op auto's en huizen in Limburg"
  },
  {
    "id": 6118284,
    "url": "https://www.nu.nl/coronavirus/6118284",
    "titel": "Van der Breggen maakt kans op Laureus Award voor Sportvrouw van het Jaar",
    "samenvatting": "Anna van der Breggen is woensdag genomineerd voor de Laureus Award voor de Sportvrouw van het Jaar. De dertigjarige wielrenster kan de eerste Nederlandse worden die de prestigieuze prijs wint.",
    "tekst": "Anna van der Breggen is woensdag genomineerd voor de Laureus Award voor de Sportvrouw van het Jaar. De dertigjarige wielrenster kan de eerste Nederlandse worden die de prestigieuze prijs wint. Van der Breggen beleefde een uiterst succesvol seizoen in 2020. Ze won bij de WK in het Italiaanse Imola goud op de tijdrit \u00e9n in de wegrit en was na de Fran\u00e7aise Jeannie Longo (1995) pas de tweede renster die erin slaagde om de dubbel te pakken bij de wereldkampioenschappen. De Zwolse won ook de Nederlandse titel op de weg, de Europese titel tijdrijden, het eindklassement in de Giro Rosa en de Waalse Pijl. Naast Van der Breggen zijn de Italiaanse skiester Federica Brignone, de Keniaanse atlete Brigid Kosgei, de Japanse tennisster Naomi Osaka, de Franse voetbalster Wendie Renard en de Amerikaanse basketbalster Breanna Stewart genomineerd voor de titel Sportvrouw van het Jaar, die vorig jaar naar de Amerikaanse turnster Simone Biles ging. De Laureus Awards gelden als de belangrijkste mondiale prijzen in de sport en worden uitgereikt sinds 2000. Het kwam pas vier keer eerder voor dat een Nederlandse genomineerd werd voor de award voor de Sportvrouw van het Jaar. Zwemster Inge de Bruijn werd genomineerd in 2001, 2002 en 2004 en renster Leontien Zijlaard-Van Moorsel in 2005. Zij wonnen de prijs niet. Van der Breggen is dit jaar de enige Nederlandse genomineerde voor de Laureus Awards. \ud83e\udd29 It's official. These are the Nominees for the 2021 Laureus World Sportswoman of the Year Award:\ud83d\udeb4\u200d\u2640\ufe0f @AnnavdBreggen \u26f7 @FedeBrignone \ud83c\udfc3\u200d\u2640\ufe0f Brigid Kosgei\ud83c\udfbe @naomiosaka \u26bd\ufe0f @WRenard \ud83c\udfc0 @breannastewart \ud83d\ude4c Who would you pick as the winner? #Laureus21 Avatar Auteur LaureusSport Moment van plaatsen 10:40 - 24 februari 2021 Nadal, Hamilton en Lewandowski genomineerd De prijs voor de Sportman van het Jaar gaat naar Formule 1-kampioen Lewis Hamilton, basketballer LeBron James, voetballer Robert Lewandowski, tennisser Rafael Nadal (de winnaar van 2011), hardloper Joshua Cheptegei of polsstokhoogspringer Armand Duplantis. De award ging vorig jaar naar Hamilton en Lionel Messi. De genomineerden voor de titel Sportploeg van het Jaar zijn de Argentijnse rugbyers, voetbalclubs Bayern M\u00fcnchen en Liverpool, Americanfootballclub Kansas City Chiefs, basketbalclub Los Angeles Lakers en het Formule 1-team van Mercedes. De uitreiking van de Laureus Awards is begin mei en zal een virtuele ceremonie worden. De enige Nederlandse winnaar in de 21-jarige historie van het mondiale sportgala is Esther Vergeer (Paralympisch Sporter van het Jaar in 2002 en 2008). \ud83d\udc40ICYMI...here's a reminder of all of the nominees for the 2021 Laureus World Sports Awards\ud83c\udfc6 Who should the Laureus Academy Members pick as the Award winners? #Laureus21 Avatar Auteur LaureusSport Moment van plaatsen 11:08 - 24 februari 2021"
  },
  {
    "id": 6118282,
    "url": "https://www.nu.nl/coronavirus/6118282",
    "titel": "Ajax en Spartak Moskou akkoord over terugkeer Promes naar Rusland",
    "samenvatting": "Ajax heeft de verkoop van Quincy Promes aan Spartak Moskou woensdag afgerond. De aanvaller levert de Amsterdammers een bedrag van 8 miljoen euro op, dat door bonussen kan oplopen tot 11 miljoen euro. Promes tekent voor 3,5 jaar bij de club waarbij hij tussen 2014 en 2018 ook al onder contract stond.",
    "tekst": "Ajax heeft de verkoop van Quincy Promes aan Spartak Moskou woensdag afgerond. De aanvaller levert de Amsterdammers een bedrag van 8 miljoen euro op, dat door bonussen kan oplopen tot 11 miljoen euro. Promes tekent voor 3,5 jaar bij de club waarbij hij tussen 2014 en 2018 ook al onder contract stond. Promes werd door Ajax in de zomer van 2019 voor ruim 15 miljoen euro overgenomen van Sevilla. Dat bedrag kon door bonussen nog oplopen tot ruim 17 miljoen euro. De transfer van de 29-jarige Promes zat er al een tijdje aan te komen. Om die reden behoorde de geboren Amsterdammer in de laatste weken niet meer tot de selectie van trainer Erik ten Hag. \"Quincy is een geweldige speler, hij heeft het vorig seizoen fantastisch gedaan\", zei Ten Hag. \"Ik gun hem deze stap.\" Promes zegt op de site van Ajax dat hij \"dankbaar\" is dat hij een kans heeft gekregen bij de club uit zijn geboortestad. \"Voetbal is voor mij het belangrijkste en ik ben geen basisspeler. Dat ging toch aan me knagen. Ik denk dat iedere speler er moeite mee zou hebben om van clubtopscorer in de Champions League naar wisselspeler te gaan.\" Promes' terugkeer naar Rusland liep wat vertraging op door de priv\u00e9situatie van de 47-voudig Oranje-international, die in december werd opgepakt op verdenking van betrokkenheid bij een steekpartij. Hij is inmiddels weer vrij, maar nog altijd verdachte in die zaak, wat Spartak wat huiverig maakte. Quincy Promes droeg al eerder het shirt van Spartak Moskou. Quincy Promes droeg al eerder het shirt van Spartak Moskou. Foto: ANP Promes was succesvol bij Spartak Nu een akkoord is bereikt, keert Promes terug bij de club waarbij hij tussen 2014 en 2018 indruk maakte. Destijds kwam de oud-speler van Go Ahead Eagles en FC Twente tot 66 goals en 33 assists in 135 offici\u00eble wedstrijden. Hij vierde er \u00e9\u00e9n landstitel. Tijdens zijn anderhalf jaar lange verblijf bij Ajax was Promes ook belangrijk. In het shirt van de Amsterdammers maakte hij 22 goals en gaf hij zes keer een assist in 53 duels. Ajax speelde in de afgelopen winterse transferperiode al in op een vertrek van Promes door Oussama Idrissi te huren van Sevilla. De Russische transfermarkt sluit donderdag. Zie ook: Resterend programma top vijf Eredivisie"
  },
  {
    "id": 6118281,
    "url": "https://www.nu.nl/coronavirus/6118281",
    "titel": "Wethouder Marcel Oosterveer nog langer met verlof vanwege oogoperatie",
    "samenvatting": "De Eindhovense wethouder Marcel Oosterveer keert ook in maart nog niet terug van ziekteverlof. Oosterveer moet nog een oogoperatie ondergaan en is daarom niet op tijd hersteld om zijn werk te kunnen hervatten, is woensdag bekendgemaakt.",
    "tekst": "De Eindhovense wethouder Marcel Oosterveer keert ook in maart nog niet terug van ziekteverlof. Oosterveer moet nog een oogoperatie ondergaan en is daarom niet op tijd hersteld om zijn werk te kunnen hervatten, is woensdag bekendgemaakt. Oosterveer is nagenoeg blind geworden door een zeldzame oogziekte. Sinds eind augustus zit hij daarom thuis. De Eindhovense VVD-fractie heeft in december een tijdelijke vervanger aangewezen. Joost de Jong is sindsdien de tweede VVD-wethouder in het Eindhovense college van burgemeester en wethouders. De liberalen rekenden destijds op een terugkeer van Oosterveer in maart, maar dat is achteraf te optimistisch. VVD-fractievoorzitter Lex Janssen legde woensdag uit dat zijn partijgenoot nog een extra operatie moet ondergaan en ook weer hersteltijd nodig heeft. De komende maanden kan hij bovendien gebruiken om zich in te stellen op leven en werken zonder zicht. \"Op zich gaat dat goed maar het is een proces van lange adem\", aldus VVD-fractievoorzitter. Joost de Jong krijgt in de eerstvolgende gemeenteraadsvergadering op 16 maart een tweede termijn van zestien weken als interim-wethouder."
  },
  {
    "id": 6118279,
    "url": "https://www.nu.nl/coronavirus/6118279",
    "titel": "Spanje trekt 11 miljard euro uit om bedrijven te ondersteunen in coronacrisis",
    "samenvatting": "De Spaanse premier Pedro S\u00e1nchez heeft aangekondigd met een steunpakket van 11 miljard euro te komen om zelfstandigen en mkb-bedrijven door de coronacrisis te loodsen. Dat zei hij woensdag in het Spaanse parlement.",
    "tekst": "De Spaanse premier Pedro S\u00e1nchez heeft aangekondigd met een steunpakket van 11 miljard euro te komen om zelfstandigen en mkb-bedrijven door de coronacrisis te loodsen. Dat zei hij woensdag in het Spaanse parlement. Het geld gaat naar bedrijven die zwaar zijn getroffen door de crisis, zoals restaurants, caf\u00e9s en bedrijven in de toerismesector. De precieze inhoud van het pakket is nog niet geheel duidelijk. De regering is nog met centrale bank Banco de Espa\u00f1a en andere banken in overleg over het pakket. Met de nieuwe maatregelen wil de Spaanse regering de financi\u00eble situatie van het bedrijfsleven verbeteren. Diverse sectoren klaagden eerder dat de steun vanuit Madrid beperkt bleef tot staatsgaranties, terwijl de getroffen bedrijven directe steun wilden. \"We willen niet alleen bedrijven en banen redden, we willen er ook nieuwe cre\u00ebren\", zei S\u00e1nchez tegen het parlement. Banco de Espa\u00f1a wilde niet reageren. Spanje is zwaar getroffen door de pandemie. Het land telt intussen 3 miljoen besmettingen en 68.000 overleden coronapati\u00ebnten. Dinsdag dook het aantal nieuwe gevallen wel voor het eerst onder de 250 per 100.000 inwoners. Vorig jaar kromp de economie met 11 procent, onder meer door een gebrek aan toerisme."
  },
  {
    "id": 6118278,
    "url": "https://www.nu.nl/coronavirus/6118278",
    "titel": "Certificaten van rijbewijsexamens die vanaf mei verlopen blijven langer geldig",
    "samenvatting": "Alle behaalde theorie- en praktijkexamens voor het rijbewijs die in mei of later dit jaar verlopen, worden automatisch met zeven maanden verlengd. Demissionair minister Cora van Nieuwenhuizen (Infrastructuur) wil zo voorkomen dat \"een groot aantal mensen\" die bijvoorbeeld al een theoriecertificaat op zak hebben, straks opnieuw een theorie-examen moeten afleggen omdat zij momenteel het eveneens benodigde praktijkexamen niet kunnen inplannen.",
    "tekst": "Alle behaalde theorie- en praktijkexamens voor het rijbewijs die in mei of later dit jaar verlopen, worden automatisch met zeven maanden verlengd. Demissionair minister Cora van Nieuwenhuizen (Infrastructuur) wil zo voorkomen dat \"een groot aantal mensen\" die bijvoorbeeld al een theoriecertificaat op zak hebben, straks opnieuw een theorie-examen moeten afleggen omdat zij momenteel het eveneens benodigde praktijkexamen niet kunnen inplannen. Het Centraal Bureau Rijvaardigheidsbewijzen (CBR) heeft een enorme achterstand opgelopen als gevolgd door de lockdown. Daardoor kon een enorm aantal examens geen doorgang vinden, circa 600.000 uitgestelde theorie- en praktijkexamens moeten vanaf maart ingehaald worden. De nieuwe coulanceregeling moet mensen meer duidelijkheid en perspectief bieden, aldus Van Nieuwenhuizen in een brief aan de Tweede Kamer. De regeling geldt ook voor beroepsrijders die de examens hebben gedaan voor de zogenoemde verplichte code 95, een basiskwalificatie die alle beroepschauffeurs moeten halen. Ook behaalde (deel)examens voor de opleiding binnenvaart blijven zeven maanden langer geldig. Normaal gesproken moet een rijbewijs - afhankelijk van de categorie - na vijf of tien jaar verlengd worden. Vanwege de coronapandemie werden deze regels ook al meermaals opgerekt, omdat het CBR veel minder examens kon afnemen."
  },
  {
    "id": 6118277,
    "url": "https://www.nu.nl/coronavirus/6118277",
    "titel": "375 miljoen euro extra coronasteun voor gedupeerde bedrijven",
    "samenvatting": "Het kabinet trekt 375 miljoen euro extra uit om bedrijven door de coronacrisis heen te helpen. Het geld is bedoeld als tegemoetkoming in de vaste lasten en voor het niet kunnen verkopen van artikelen vanwege de lockdown, maakt het ministerie van Economische Zaken en Klimaat woensdag bekend.",
    "tekst": "Het kabinet trekt 375 miljoen euro extra uit om bedrijven door de coronacrisis heen te helpen. Het geld is bedoeld als tegemoetkoming in de vaste lasten en voor het niet kunnen verkopen van artikelen vanwege de lockdown, maakt het ministerie van Economische Zaken en Klimaat woensdag bekend. Bij de coronapersconferentie van dinsdagavond werd duidelijk dat de lockdown langer van kracht blijft. Weliswaar mogen winkels op afspraak weer klanten ontvangen, maar slechts zeer beperkt: maximaal twaalf klanten per uur per winkelverdieping. Hoewel dit enige verlichting biedt, blijven de opbrengsten waarschijnlijk laag. Ook restaurants en caf\u00e9s moeten de deuren voorlopig gesloten houden. Daarom trekt het kabinet extra geld uit. De maximale tegemoetkoming in de vaste lasten (de TVL-regeling) over het eerste en tweede kwartaal van dit jaar wordt voor het mkb verhoogd van 330.000 naar 550.000 euro per bedrijf per kwartaal. Voor grotere bedrijven gaat het plafond omhoog van 400.000 naar 600.000 euro per kwartaal. Het is de tweede verhoging in korte tijd, nadat eerder dit jaar de regeling ook al werd uitgebreid. De nieuwe veranderingen in de TVL-regeling worden eerst voorgelegd aan de Europese Commissie. Als Brussel groen licht heeft gegeven, keert de uitvoerende dienst RVO de hogere tegemoetkoming aan ondernemers uit als een extra voorschot. Tevens is besloten dat over het eerste kwartaal de vergoeding omhooggaat voor winkels die blijven zitten met producten die ze vanwege de contactbeperkende maatregelen niet kunnen verkopen. Die vergoeding bedroeg tot dusver maximaal 200.000 euro en wordt opgeschroefd naar 300.000 euro."
  },
  {
    "id": 6118276,
    "url": "https://www.nu.nl/coronavirus/6118276",
    "titel": "Man zwaargewond na steekpartij in de buurt van Rotterdam Centraal",
    "samenvatting": "Een man is dinsdagavond zwaargewond geraakt nadat hij is gestoken op het Kruisplein nabij het Centraal Station in Rotterdam. Het slachtoffer is naar het ziekenhuis overgebracht. Van de daders ontbreekt nog ieder spoor.",
    "tekst": "Een man is dinsdagavond zwaargewond geraakt nadat hij is gestoken op het Kruisplein nabij het Centraal Station in Rotterdam. Het slachtoffer is naar het ziekenhuis overgebracht. Van de daders ontbreekt nog ieder spoor. Voor de deur van de Bram Ladage, op de hoek van het Kruisplein en de West-Kruiskade, werd de man gestoken. De verwondingen van het slachtoffer zijn zo ernstig dat een traumahelikopter moest worden opgeroepen om assistentie te verlenen. Het slachtoffer is overgebracht naar het ziekenhuis. De politie spreekt van een ruzie die mogelijk vooraf ging aan de steekpartij. \"Er is nog niemand aangehouden. We vermoeden dat er meerdere verdachten zijn\", aldus een woordvoerder van de politie. De West-Kruiskade en het Kruisplein waren deels afgezet voor onderzoek."
  },
  {
    "id": 6118275,
    "url": "https://www.nu.nl/coronavirus/6118275",
    "titel": "Achmed Akkabi, Najib Amhali en anderen voeren actie tegen exposing",
    "samenvatting": "Bekende Nederlanders met een migratieachtergrond zijn een online campagne gestart tegen exposing; het bewust zwartmaken en chanteren van vooral jonge mensen, dikwijls op basis van hun geaardheid. Onder anderen Tofik Dibi, Achmed Akkabi en Najib Amhali willen dat exposing stopt.",
    "tekst": "Bekende Nederlanders met een migratieachtergrond zijn een online campagne gestart tegen exposing; het bewust zwartmaken en chanteren van vooral jonge mensen, dikwijls op basis van hun geaardheid. Onder anderen Tofik Dibi, Achmed Akkabi en Najib Amhali willen dat exposing stopt. Andere personen die achter de actie staan en een petitie hebben gestart zijn acteur Nasrdin Dchar, presentator Sahil Amar Aissa, schrijver Abdelkader Benali, acteur Alkan \u00c7\u00f6kl\u00fc ( Goede Tijden, Slechte Tijden ) en acteur Walid Benmbarek. Maar wat is exposing precies? De initiatiefnemers leggen uit dat exposing verder gaat dan het delen van bijvoorbeeld naaktfoto's of filmpjes. Het gaat vooral om het opnieuw delen van juist hele degelijke foto's en video's zoals ze op TikTok te zien zijn, door zogeheten 'expose accounts'. De mensen achter deze accounts voorzien de beelden van toelichtingen als 'zij is een hoer' of 'hij is homo'. 'Een cultuur van online intimidatie en afpersing' De veelal jonge mensen op deze beelden krijgen vervolgens haatreacties van soms wel honderden accounts, raken door schaamte ge\u00efsoleerd, wisselen van school en trekken zich uiteindelijk vaak volledig terug uit het openbare leven. Sommigen zijn zelfs zo wanhopig, dat ze zichzelf iets aandoen. \"Een cultuur van online intimidatie, slut shaming en afpersing teistert jonge vrouwen en queer en trans mensen en bedreigt hun ontwikkeling\", zoals de initiatiefnemers het zelf stellen. De beweging kwam op gang nadat de afgelopen dagen op de nieuwe app Clubhouse veel gevallen van exposing werden besproken. \"Iedereen die niet voldoet aan de kuisheidsnormen van shamers, exposures en hun hulpjes is de sjaak.\" 'Te lang durfden we ons niet uit te spreken' Dat het initiatief door veel bekende Nederlanders wordt uitgedragen, heeft een reden. \"Te lang durfden we ons niet uit te spreken uit angst dat ook wij of onze families een target zouden worden van dit soort accounts. Dat stopt nu. Wij realiseren ons dat er naar ons sneller en beter geluisterd wordt dan naar de main characters .\" In het statement laten de initiatiefnemers weten dat ze volledig achter alle slachtoffers staan en dat politie, de politiek en justitie proactief naar de eerder beschreven exposureaccounts moet gaan kijken. Daarnaast vinden ze dat ook bedrijven als Twitter, Facebook en TikTok moeten worden aangesproken op hun verantwoordelijkheid. 'Ze hebben gesmeekt voor hun genade' Voormalig GroenLinks-politicus Tofik Dibi bracht de beweging enkele dagen geleden op gang met een video op Instagram . \"Onnoemelijk veel naamloze slachtoffers die in stilte hebben geleden. De grond is onder hun voeten getrokken door shamers, exposers en hun hulpjes. Ze hebben gesmeekt voor genade. Ze zijn in depressies gestort. Hun families zijn gerui\u0308neerd. Ze zijn veroordeeld en verstoten. Voor wat? Welke 'fouten'? Dansen. Zich kleden. Uitgaan. Verkering. Lust. Liefde.\" \"Dit komt uit de tenen van de community. Dit is ook geen gesprek voor aan de talkshowtafel, maar voor in onze eigen kringen.\""
  },
  {
    "id": 6118273,
    "url": "https://www.nu.nl/coronavirus/6118273",
    "titel": "The Rolling Stones-expositie in Groninger Museum verlengd",
    "samenvatting": "Het Groninger Museum verlengt The Rolling Stones - Unzipped expositie tot 18 april. De verlenging is een uiterste poging van het museum om de tentoonstelling zo lang mogelijk open te houden en zo bezoekers te trekken.",
    "tekst": "Het Groninger Museum verlengt The Rolling Stones - Unzipped expositie tot 18 april. De verlenging is een uiterste poging van het museum om de tentoonstelling zo lang mogelijk open te houden en zo bezoekers te trekken. Hierna is geen verlenging meer mogelijk omdat de expositie vanaf juni te zien is in Marseille, zo meldt het museum. Zodra bekend is wanneer het museum weer open mag, volgt meer informatie over de start van de ticketverkoop. Dit zal onder andere via de website en sociale media gecommuniceerd worden. De tentoonstelling geeft een uitgebreide inkijk in vijftig jaar geschiedenis van de band en de carri\u00e8res van Mick Jagger, Keith Richards, Charlie Watts en Ronnie Wood. Centraal staat het muzikale erfgoed dat de Rolling Stones van een bluesband in de jaren zestig deed uitgroeien tot de inspirerende culturele iconen."
  },
  {
    "id": 6118270,
    "url": "https://www.nu.nl/coronavirus/6118270",
    "titel": "Bewoners opgeschrikt door explosie bij portiekwoning aan Vuurplaat in Zuid",
    "samenvatting": "Bewoners van een portiekwoning aan de Vuurplaat in het Rotterdamse stadsdeel Zuid zijn woensdag rond 6.20 uur opgeschrikt door een vuurwerkbom voor de deur. Niemand raakte gewond bij de explosie.",
    "tekst": "Bewoners van een portiekwoning aan de Vuurplaat in het Rotterdamse stadsdeel Zuid zijn woensdag rond 6.20 uur opgeschrikt door een vuurwerkbom voor de deur. Niemand raakte gewond bij de explosie. Ook in de omringende straten was de knal goed te horen. Veel buurtbewoners zijn geschrokken. De deur van de woning is zwaar beschadigd. Van het glas in de voordeur is niets meer over. Scherven liggen verspreid over de etage. De explosie leidde niet tot brand. Wat er precies gebeurd is, is nog onbekend. De politie onderzoekt de zaak. \"Deze explosie aan de Vuurplaat lijkt op de explosie van gisteren in Capelle aan den IJssel\", zegt een woordvoerder. \"We onderzoeken of de zaken met elkaar te maken hebben. En of het eventueel dezelfde daders zijn.\" Dinsdagavond vond in Capelle aan den IJssel een explosie in een portiekflat plaats. Nadat de bewoners werden opgeschrikt door een knal, brak daar brand uit. De brandweer had de vlammen snel onder controle en niemand raakte gewond."
  },
  {
    "id": 6118269,
    "url": "https://www.nu.nl/coronavirus/6118269",
    "titel": "Tuchel niet verrast door omhaal Giroud: 'Hij speelt alsof hij twintig is'",
    "samenvatting": "Chelsea-trainer Thomas Tuchel was dinsdagavond na de Champions League-zege op Atl\u00e9tico Madrid (0-1) lovend over Olivier Giroud. De ervaren spits was met een fraaie omhaal de matchwinner in Boekarest.",
    "tekst": "Chelsea-trainer Thomas Tuchel was dinsdagavond na de Champions League-zege op Atl\u00e9tico Madrid (0-1) lovend over Olivier Giroud. De ervaren spits was met een fraaie omhaal de matchwinner in Boekarest. \"Als je Olivier Giroud dagelijks ziet, kun je niet verrast zijn door zo'n goal\", zei Tuchel op zijn persconferentie. \"Hij is ontzettend fit en zit fysiek nog steeds op topniveau. Hij traint en speelt alsof hij 20 is, niet 34.\" Giroud maakte in de 68e minuut de enige treffer van een verder weinig hoogstaande wedstrijd. Hij kreeg de bal met wat geluk via Atl\u00e9tico-verdediger Mario Hermoso en vond vervolgens op zeer atletische wijze het net. De goal werd eerst afgekeurd vanwege buitenspel, maar na ingrijpen van de VAR was het toch 0-1. \"Ik houd van omhalen\", aldus Giroud. \"Ik probeerde me alleen te focussen op het goed raken van de bal. Ik ben heel blij dat ik mijn team aan een zege en een belangrijke uitgoal heb geholpen.\" De Franse aanvaller, die sinds januari 2018 voor Chelsea speelt, is ook dit seizoen vaker invaller (twaalf offici\u00eble duels) dan basisspeler (tien duels), maar met elf goals, waarvan zes in de Champions League, is hij nog steeds heel belangrijk voor 'The Blues'. \"Het maakt niet uit of hij aan de aftrap staat of van de bank komt, Olivier is altijd positief en ontzettend belangrijk voor onze groep\", aldus Tuchel, die trots was op de prestatie van Chelsea in Roemeni\u00eb. \"Mijn spelers moesten 96 minuten lang ontzettend geconcentreerd zijn en hebben daarvoor de beloning gekregen.\" 1 Samenvatting Atl\u00e9tico Madrid-Chelsea (0-1) Simeone verdedigt defensieve tactiek Chelsea gaf de hele wedstrijd eigenlijk geen kans weg. Atl\u00e9tico kwam tot zes schoten op doel: drie pogingen werden geblokt en de andere drie gingen naast of over. Trainer Diego Simeone kreeg na afloop op zijn persconferentie dan ook vragen over de zeer defensieve tactiek van de Madrilenen, zeker omdat het officieel een thuiswedstrijd was voor Atl\u00e9tico. \"Ik weet niet wat de critici dan hadden verwacht\", antwoordde Simeone. \"Iedereen mag zijn mening hebben. We probeerden uit een goede organisatie en met onze kwaliteiten voor gevaar te zorgen als we de bal veroverden, maar we waren aan de bal niet zorgvuldig genoeg.\" De return is op 17 maart in Londen. Bekijk de uitslagen en het programma in de Champions League"
  },
  {
    "id": 6118268,
    "url": "https://www.nu.nl/coronavirus/6118268",
    "titel": "Van de Zandschulp krijgt wildcard en debuteert op ABN AMRO-toernooi",
    "samenvatting": "Botic van de Zandschulp wordt rechtstreeks toegelaten tot het hoofdschema van het ABN AMRO World Tennis Tournament, dat maandag begint. De 25-jarige Nederlander krijgt de wildcard die eerder bestemd was voor de Italiaan Jannik Sinner.",
    "tekst": "Botic van de Zandschulp wordt rechtstreeks toegelaten tot het hoofdschema van het ABN AMRO World Tennis Tournament, dat maandag begint. De 25-jarige Nederlander krijgt de wildcard die eerder bestemd was voor de Italiaan Jannik Sinner. Sinner heeft die wildcard na afzeggingen van de geblesseerde Matteo Berrettini en Taylor Fritz niet meer nodig. Naast Sinner is er ook voor de Fransman Adrian Mannarino nu plaats in het hoofdtoernooi. Van de Zandschulp, die onlangs zijn Grand Slam-debuut maakte, deed in Ahoy nog niet eerder mee aan het hoofdtoernooi. In 2017, 2018 en 2020 strandde hij in de kwalificaties. Wie zijn plek in het kwalificatietoernooi inneemt, is nog niet bekend. \"Het is jammer dat we door de blessure van Berrettini een toptienspeler verliezen, maar dat Botic nu in het hoofdtoernooi kan starten, is dan wel weer goed nieuws\", zegt toernooidirecteur Richard Krajicek. \"We geven altijd graag de Nederlandse spelers een plek in het toernooi, maar door omstandigheden leek dat dit keer anders te lopen. Bijkomend voordeel is dat we nu ook een extra Nederlander in het kwalificatietoernooi kunnen laten beginnen.\" Het ABN AMRO-toernooi, dat van 1 tot en met 7 maart gehouden wordt, kent een sterk deelnemersveld. Met Rafael Nadal, Daniil Medvedev, St\u00e9fanos Tsitsip\u00e1s, Alexander Zverev en Andrey Rublev zijn vijf toptienspelers present."
  },
  {
    "id": 6118264,
    "url": "https://www.nu.nl/coronavirus/6118264",
    "titel": "Acht maanden cel voor relschopper die Jumbo-filiaal in Eindhoven plunderde",
    "samenvatting": "Een 35-jarige man uit Weert is woensdag veroordeeld tot acht maanden cel voor geweld tegen de politie en het plunderen van een Jumbo-filiaal tijdens de avondklokrellen in Eindhoven op 24 januari. De straf is gelijk aan de eis van het Openbaar Ministerie (OM). Hij moet de supermarktketen tevens een schadevergoeding van 9.950 euro betalen.",
    "tekst": "Een 35-jarige man uit Weert is woensdag veroordeeld tot acht maanden cel voor geweld tegen de politie en het plunderen van een Jumbo-filiaal tijdens de avondklokrellen in Eindhoven op 24 januari. De straf is gelijk aan de eis van het Openbaar Ministerie (OM). Hij moet de supermarktketen tevens een schadevergoeding van 9.950 euro betalen. De rechtbank in Den Bosch behandelt woensdag vijf strafzaken die uit de hevige rellen in Eindhoven zijn voortgekomen. De verdachte uit Weert, Ruengelo A., bleef weg uit de rechtszaal en liet zijn advocaat het woord voeren. Hij heeft na zijn arrestatie geen enkele verklaring willen afleggen. De rechter bepaalde dat A., die momenteel op vrije voeten is, onder meer vanwege het risico op herhaling weer moet worden vastgezet. A. gooide volgens de rechter stenen naar de politie en heeft daarbij een politiebus geraakt. In het strafdossier zit een foto waarop hij - op het moment dat de rellen nog moesten uitbarsten - in gevechtshouding klaarstaat om de confrontatie met de politie aan te gaan. Relschoppers richtten voor honderdduizenden euro's schade aan Uit protest tegen de avondklok verzamelden zich op de bewuste dag rond het middaguur mensen op het 18 Septemberplein. Rond 14.00 uur escaleerde de situatie. De Mobiele Eenheid (ME) voerde charges uit en dreef de menigte van enkele honderden relschoppers richting station Eindhoven Centraal. Daar richtten de relschoppers een ravage aan. De ruiten van het station werden ingegooid, een auto van ProRail werd in brand gestoken en het Jumbo-filiaal in het stationsgebouw werd geplunderd. ProRail schatte dat voor tonnen aan schade was aangericht. De rol van A. bij de plundering wordt ook duidelijk door een foto. Hij heeft op de foto een kassalade onder zijn arm en een blikje Red Bull in zijn hand. Volgens zijn advocaat heeft hij de kassalade niet meegenomen. Dennis K., een andere relschopper, kreeg woensdag zes maanden cel opgelegd, waarvan twee maanden voorwaardelijk. Hij heeft stenen naar een juwelierszaak gegooid, tegen de omver geduwde Pro-Rail-auto geschopt en sigaretten gestolen tijdens de plundering van het Jumbo-filiaal. Naar eigen zeggen was K. vooral als 'reporter' bij de rellen aanwezig, maar daar ging de rechter niet in mee. Het OM had negen maanden cel ge\u00ebist. De rechter matigde de straf, onder meer omdat K. geen strafblad heeft. Hij moet onder meer Jumbo en de leasemaatschappij van de vernielde auto schadevergoedingen betalen. 76 Relschoppers plunderen en slopen winkels"
  },
  {
    "id": 6118262,
    "url": "https://www.nu.nl/coronavirus/6118262",
    "titel": "Fortuna heeft keepersprobleem en laat clubloze Velthuizen (34) meetrainen",
    "samenvatting": "Piet Velthuizen gaat de komende tijd meetrainen bij Fortuna Sittard. De Eredivisionist ziet in de clubloze doelman de oplossing voor een keepersprobleem dat is ontstaan.",
    "tekst": "Piet Velthuizen gaat de komende tijd meetrainen bij Fortuna Sittard. De Eredivisionist ziet in de clubloze doelman de oplossing voor een keepersprobleem dat is ontstaan. Fortuna meldt woensdag dat eerste keeper Yanick van Osch een aantal weken aan de kant staat vanwege een botkneuzing en dat reservedoelman Alexei Koselev op het punt staat om een transfer te maken. De 34-jarige Velthuizen stond voor het laatst onder contract bij Telstar, waar hij in vijf maanden tijd geen offici\u00eble wedstrijden speelde. Eerder was hij speler van Vitesse, H\u00e9rcules CF, Hapoel Haifa, Omonia Nicosia en AZ. Zijn hoogtijdagen beleefde hij als speler van Vitesse, waarvoor hij verdeeld over twee periodes (2006-2010 en 2011-2016) tot 240 offici\u00eble duels kwam. In september 2009 kwam Velthuizen eenmalig uit voor het Nederlands elftal. Fortuna presteert dit seizoen goed onder trainer Sjors Ultee, die eerder dit seizoen werd doorgeschoven na het ontslag van Kevin Hofland. De Limburgers staan na 23 speelrondes negende in de Eredivisie. Komende zondag is FC Groningen de volgende tegenstander. De wedstrijd in het Hitachi Capital Mobility Stadion begint om 14.30 uur. Een week later komt PSV naar Sittard. Piet Velthuizen kwam \u00e9\u00e9n keer uit voor Oranje. Piet Velthuizen kwam \u00e9\u00e9n keer uit voor Oranje. Foto: Pro Shots Bekijk het programma en de stand in de Eredivisie"
  },
  {
    "id": 6118258,
    "url": "https://www.nu.nl/coronavirus/6118258",
    "titel": "Politieagenten bespuugd in Utrecht, verdachte is aangehouden",
    "samenvatting": "Politieagenten zijn in de nacht van maandag op dinsdag in het centrum van Utrecht bespuugd. De dader is daarop direct aangehouden, laat de politie woensdag weten op sociale media.",
    "tekst": "Politieagenten zijn in de nacht van maandag op dinsdag in het centrum van Utrecht bespuugd. De dader is daarop direct aangehouden, laat de politie woensdag weten op sociale media. De politie hoorde van handhavers dat zij werden lastiggevallen door de man. Ter plaatse ging hij nog een stap verder door de agenten te belagen en te bespugen. De man werd gearresteerd en naar het politiebureau gebracht. Hij kreeg een aantal bekeuringen en is daarna vrijgelaten."
  },
  {
    "id": 6118257,
    "url": "https://www.nu.nl/coronavirus/6118257",
    "titel": "Estelle Cruijff hoeft zakenman niet terug te betalen",
    "samenvatting": "Estelle Cruijff hoeft Jacques Parson niet terug te betalen, zo heeft de rechtbank van Amsterdam besloten. De zakenman eiste 2 miljoen euro van Cruijff, een combinatie van het aankoopbedrag van een woning en de achterstallige rente die Cruijff hem schuldig zou zijn.",
    "tekst": "Estelle Cruijff hoeft Jacques Parson niet terug te betalen, zo heeft de rechtbank van Amsterdam besloten. De zakenman eiste 2 miljoen euro van Cruijff, een combinatie van het aankoopbedrag van een woning en de achterstallige rente die Cruijff hem schuldig zou zijn. Het beslag op de woning van Cruijff wordt daarnaast opgeheven en ze kan in haar huis blijven wonen, meldt Shownieuws donderdag. Cruijff kocht in 2017 voor 1,2 miljoen euro een Amsterdams appartement van Parson. Volgens haar werd mondeling overeengekomen dat het om een schenking ging en dat ze hem maandelijks een bedrag zou overmaken. Volgens Parson was er echter geen sprake van een schenking, maar de rechtbank stelde Cruijff donderdag in het gelijk. \"We zijn op alle fronten in het gelijk gesteld\", reageert de advocaat van Cruijff tegenover Shownieuws. \"We zijn er heel blij mee. Het is hiermee duidelijk dat mevrouw geen wanbetaler is.\" De rechter verzocht de partijen in eerste instantie er onderling uit te komen, maar toen in de zomer van 2020 bleek dat dit niet gelukt was moest de rechter een uitspraak doen die diverse keren werd verplaatst. De woning in Amsterdam is niet het enige pand dat Cruijff van Parson kocht: ook haar huis op Ibiza zou via een zelfde constructie van de zakenman zijn gekocht."
  },
  {
    "id": 6118255,
    "url": "https://www.nu.nl/coronavirus/6118255",
    "titel": "Provincie zet servicepunt op om inwoners aan groene daken te helpen",
    "samenvatting": "De provincie Utrecht en Natuur en Milieufederatie Utrecht (NMU) hebben een servicepunt opgericht om inwoners en bedrijven aan meer groene daken te helpen.",
    "tekst": "De provincie Utrecht en Natuur en Milieufederatie Utrecht (NMU) hebben een servicepunt opgericht om inwoners en bedrijven aan meer groene daken te helpen. Via het servicepunt kunnen zij kosteloos laten berekenen hoeveel gewicht hun dak aankan en welke mogelijkheden en combinaties mogelijk zijn op het betreffende dak. Ook worden de kosten van het groen in kaart gebracht. De provincie neemt de kosten volledig voor haar rekening. Groene daken helpen om regen op te vangen. Ook dragen ze bij aan biodiversiteit en zorgen ze voor verkoeling in de zomer. Volgens de provincie Utrecht is een groot deel van de ongeveer 56 vierkante kilometer dak nog onbenut. \"Als provincie maken we werk van het voorkomen van wateroverlast en hittestress voor inwoners. Het vergroenen van daken van woningen en kantoren biedt daarvoor kansen\", aldus gedeputeerde Hanke Bruins Slot. \"Zo blijft het goed wonen en werken in onze provincie.\" Bedrijven en buurten kunnen tot 22 maart een aanvraag indienen bij het servicepunt. Voor inwoners geldt dat een project met minimaal tien buren van start moet gaan. Het is niet duidelijk hoeveel geld de provincie heeft uitgetrokken voor het project."
  },
  {
    "id": 6118253,
    "url": "https://www.nu.nl/coronavirus/6118253",
    "titel": "Duitse economie in vierde kwartaal harder gegroeid dan eerder gedacht",
    "samenvatting": "De Duitse economie, de grootste in de EU, deed het in het laatste kwartaal van vorig jaar beter dan aanvankelijk gedacht. Uit cijfers van statistiekbureau Destatis blijkt woensdag dat de economie bij de oosterburen in die periode met 0,3 procent groeide, in plaats van de eerder gerapporteerde 0,1 procent. Duitsland is de belangrijkste handelspartner van Nederland.",
    "tekst": "De Duitse economie, de grootste in de EU, deed het in het laatste kwartaal van vorig jaar beter dan aanvankelijk gedacht. Uit cijfers van statistiekbureau Destatis blijkt woensdag dat de economie bij de oosterburen in die periode met 0,3 procent groeide, in plaats van de eerder gerapporteerde 0,1 procent. Duitsland is de belangrijkste handelspartner van Nederland. De Duitse groeicijfers in het vierde kwartaal van 2020 zijn relatief gunstig door onder meer een exportgroei van 4,5 procent en meer investeringen in de bouwsector. Daar stond tegenover dat de consument fors minder uitgaf in het vierde kwartaal vanwege de contactbeperkende maatregelen die zijn ingevoerd. Zo gingen in november de caf\u00e9s en restaurants in Duitsland dicht. In december volgden de meeste winkels. Over het gehele jaar kwam de Duitse Wirtschaft uit op een min van 4,9 procent, een iets kleinere daling dan de 5 procent die Destatis eerder naar buiten bracht. Vooral in het tweede kwartaal kreeg de economie bij de oosterburen een dreun. Door de lockdown was toen sprake van een recordkrimp van 9,7 procent. Die werd gevolgd door een ongekende groei van 8,5 procent in het derde kwartaal."
  },
  {
    "id": 6118252,
    "url": "https://www.nu.nl/coronavirus/6118252",
    "titel": "'NOS-gijzelaar' Tarik Z. waarschuwt voor publieke omroep in Instagram-video",
    "samenvatting": "Tarik Z., de man die in 2015 gewapend de studio van het NOS Journaal binnendrong, heeft in een video op Instagram gewaarschuwd voor de NOS en de publieke omroep.",
    "tekst": "Tarik Z., de man die in 2015 gewapend de studio van het NOS Journaal binnendrong, heeft in een video op Instagram gewaarschuwd voor de NOS en de publieke omroep. Het filmpje waarin Z. zegt dat hij is teruggekomen om iedereen \"te waarschuwen\" voor de NOS en de publieke omroep - \"Ik ben Tarik Z. en jullie worden nog steeds voor de gek gehouden. En daarom ben ik terug\" - is echter niet strafbaar. Dat zegt een woordvoerder van het Openbaar Ministerie woensdagochtend. \"Er worden naar onze inschatting op deze manier geen strafbare feiten gepleegd.\" De NOS nam dinsdag contact op met de politie over de video die door Z. werd gedeeld. Dinsdagmiddag werd bekend dat de omroep aangifte doet tegen Z. Z. drong op 29 januari 2015 gewapend met een gaspistool de studio van het NOS Journaal binnen om zendtijd te eisen. Hij werd kort na zijn actie overmeesterd. Hij kreeg veertig maanden gevangenisstraf, waarvan 24 voorwaardelijk."
  },
  {
    "id": 6118251,
    "url": "https://www.nu.nl/coronavirus/6118251",
    "titel": "Geschrokken Giel de Winter wil na emotionele berichten jongeren helpen",
    "samenvatting": "Giel de Winter ontvangt in zijn persoonlijke inbox op sociale media berichten van jonge fans van StukTV die het moeilijk hebben tijdens de coronacrisis. De presentator en maker schrok daar zo van dat hij en zijn StukTV-collega's een speciale aflevering wilden maken waarin ze jongeren willen motiveren de verbinding op te zoeken en elkaar te helpen.",
    "tekst": "Giel de Winter ontvangt in zijn persoonlijke inbox op sociale media berichten van jonge fans van StukTV die het moeilijk hebben tijdens de coronacrisis. De presentator en maker schrok daar zo van dat hij en zijn StukTV-collega's een speciale aflevering wilden maken waarin ze jongeren willen motiveren de verbinding op te zoeken en elkaar te helpen. \"Soms vermijd ik het lezen van mijn DM's, het is zo heftig om te lezen waar sommige jongeren tegenaan lopen. Ik weet ook niet altijd wat ik moet doen, maar wist wel zeker dat ik er iets mee wilde doen. Het belang van de juiste afleiding en positiviteit is me door de berichten echt duidelijk geworden\", aldus De Winter in gesprek met NU.nl. Op 25 februari om 17.00 uur komt Samen kunnen we niet stuk online. Daarin brengen De Winter, Thomas van der Vlugt en Stefan Jurriens positieve verhalen van mensen die tijdens de crisis iets voor een ander doen onder de aandacht. Deze initiatiefnemers worden verrast met bijzondere cadeaus. Zo krijgt iemand een priv\u00e9concert en mag een ander op de Euromast een videoclip opnemen. \"Jongeren schrijven me dat ze het thuiszitten heel moeilijk vinden, vanwege ruzi\u00ebnde ouders of omdat ze hun vrienden niet kunnen zien. Ze missen school, ze missen uitgaan. Het is geen makkelijk onderwerp om over te praten, maar het is wel heel erg belangrijk. Dus ik heb in december zelf contact gezocht met Hugo de Jonge (demissionair minister van Volksgezondheid, red.) omdat ik vond dat er nu echt iets moest gaan gebeuren.\" De Jonge reageerde enthousiast en uiteindelijk is StukTV samen met de Rijksoverheid, Young Impact en de Maatschappelijke Alliantie met dit initiatief begonnen. Voor makers die in hun video's toch graag de grenzen opzoeken, was het wel even wennen om te werken binnen de richtlijnen van een ander. \"We bepalen het natuurlijk altijd zelf, maar nu moesten we binnen gestelde kaders blijven. Daar zouden we normaal niet in meegaan, maar voor nu wilden we wel een uitzondering maken. Dat betekent niet dat het saai is hoor, er zitten genoeg verrassingen tussen.\" 30 Bekijk hier de teaser van Samen kunnen we niet Stuk 'Mark Rutte kon nu niet anders dan versoepelen' De Winter maakt zich zorgen over het perspectief dat zijn kijkers nu hebben. Hij vindt het moeilijk in te schatten of de versoepelingen die dinsdag zijn aangekondigd voldoende zijn. Op de persconferentie werd onder meer duidelijk dat alle jongeren tot 27 jaar vanaf 3 maart in groepsverband buiten mogen sporten. \"Ik zit best in een bubbel: mijn werk kan gelukkig redelijk normaal doorgaan en wij kunnen mooie dingen blijven maken voor jongeren. Dat is belangrijk. Premier Mark Rutte kon nu niet anders dan versoepelen, hij zei het ook zelf: de samenleving gaat kapot als we zo doorgaan. Maar het is een risico en je weet nooit helemaal wat goed is. Ik zou ook echt niet in zijn schoenen willen staan hoor.\" De video's die StukTV maakt, trekken miljoenen kijkers naar het YouTube-kanaal, maar De Winter is niet echt bezig met de kijkcijfers voor Samen kunnen we niet stuk . \"De cijfers van Jachtseizoen (rond de 1,5 miljoen met uitschieters tot 3,6 miljoen, red.) zullen we niet halen, maar dat boeit niet. Het is een positieve, maar ook ontroerende show geworden. Het gaat er nu om dat we jongeren weer met elkaar verbinden, dat ze zien dat er nog heel veel kan. De verdeeldheid in Nederland is veel te groot geworden. De ander is niet de vijand, dat is belangrijk.\""
  },
  {
    "id": 6118250,
    "url": "https://www.nu.nl/coronavirus/6118250",
    "titel": "Jonge Musiala (17) imponeert bij Bayern: 'Zijn bravoure maakt hem zo goed'",
    "samenvatting": "Jamal Musiala heeft dinsdag indruk gemaakt bij Bayern M\u00fcnchen. De pas zeventienjarige middenvelder stond in de basis, droeg met een doelpunt bij aan de 1-4-zege op Lazio in de achtste finales van de Champions League en is de jongste Europese doelpuntenmaker voor 'Der Rekordmeister' ooit.",
    "tekst": "Jamal Musiala heeft dinsdag indruk gemaakt bij Bayern M\u00fcnchen. De pas zeventienjarige middenvelder stond in de basis, droeg met een doelpunt bij aan de 1-4-zege op Lazio in de achtste finales van de Champions League en is de jongste Europese doelpuntenmaker voor 'Der Rekordmeister' ooit. Musiala deed dit seizoen al in 25 wedstrijden mee bij Bayern en maakte al drie Bundesliga-treffers. Met zijn goal tegen Lazio lost hij Samuel Kuffour, die in 1994 achttien jaar en zestig dagen oud was toen hij voor het eerst in Europees verband scoorde namens Bayern, af als recordhouder. \"We zijn allemaal blij voor Jamal. Hij heeft het goed gedaan. Hij is heel nauwkeurig in balbezit en weet precies waar hij moet lopen\", zei Bayern-trainer Hansi Flick na de simpele overwinning op Lazio. Leon Goretzka is ook onder de indruk van zijn jonge teamgenoot. \"Hij was heel blij dat hij in de basis stond. We zeiden vooraf tegen hem dat hij bravoure moest tonen, want dat maakt hem zo goed\", vertelde de middenvelder. \"Samen met Joshua Kimmich heb ik geprobeerd de druk bij hem weg te nemen. Het is een mooie bijkomstigheid dat hij zich nu in Europees verband de jongste doelpuntenmaker bij Bayern ooit mag noemen.\" Musiala, die vrijdag achttien jaar wordt, doorliep de jeugdopleiding van Chelsea. De middenvelder heeft zowel de Engelse als Duitse nationaliteit en wil voor de Duitse nationale ploeg gaan uitkomen. 1 Samenvatting Lazio-Bayern M\u00fcnchen (1-4) Bekijk de uitslagen en het programma in de Champions League"
  },
  {
    "id": 6118249,
    "url": "https://www.nu.nl/coronavirus/6118249",
    "titel": "EK indoor staat voor grote Nederlandse ploeg vooral in teken van Spelen",
    "samenvatting": "Nederland vaardigt liefst 35 atleten af naar de EK indoor van volgende week in Torun, onder wie een flink aantal medaillekandidaten. Toch staat het toernooi in Polen voor veel deelnemers in de schaduw van de Olympische Spelen van komende zomer in Tokio.",
    "tekst": "Nederland vaardigt liefst 35 atleten af naar de EK indoor van volgende week in Torun, onder wie een flink aantal medaillekandidaten. Toch staat het toernooi in Polen voor veel deelnemers in de schaduw van de Olympische Spelen van komende zomer in Tokio. Mike Foppen, die afgelopen weekeinde in Omnisport Apeldoorn de Nederlandse titel veroverde op de 3.000 meter, gaat vrijdag in het Franse Toulon zelfs eerst een poging doen om de olympische limiet op de 5.000 meter te slechten. Pas daarna wordt de blik op de EK (5-7 maart) gericht. \"Het is al heel vroeg in het seizoen een wedstrijd in de buitenlucht, maar ik heb er bewust voor gekozen. Hoe eerder ik die limiet heb, hoe beter. Dat geeft rust in je hoofd\", aldus Foppen. Hij is niet de enige atleet voor wie de Olympische Spelen het heilige doel zijn dit jaar. Voor veel atleten is het indoorseizoen weliswaar een welkome afleiding in tijden van corona, de wedstrijden zijn niet meer dan een tussendoortje richting het buitenseizoen. Maureen Koster ziet de EK indoor als een \"fijne onderbreking\". \"Ik wilde eigenlijk in de winterperiode wegwedstrijden doen, maar die zijn er niet en daarom heb ik indoor aangegrepen om weer wat prikkels te krijgen\", zegt de Nederlandse kampioene op de 3.000 meter. Ze wil toewerken naar een topvorm op de 5.000 meter. \"Torun staat in het teken van de Spelen, het is een goede training. Ik wil proberen me zo snel mogelijk te plaatsen voor Tokio. Ik was andere jaren gewend vroeg in het buitenseizoen in het Amerikaanse Stanford een goede wedstrijd te lopen, maar dat zit er door corona dit jaar niet in. Dus ik zal moet pakken wat ik pakken kan aan andere wedstrijden.\" Maureen Koster (in tweede positie) in actie bij de NK indoor. Maureen Koster (in tweede positie) in actie bij de NK indoor. Foto: ANP 'Tokio is het hoofddoel' Sprinter Joris van Gool denkt er niet anders over. Hij gaat in Torun absoluut voor een medaille op de 60 meter. \"Maar Tokio is het hoofddoel. Ik ben heel nieuwsgierig hoe de vorm buiten zal zijn. De 60 meter heeft me dit seizoen weer wat geleerd. Ik kan zelfs als ik geen superstart heb toch goed versnellen in de laatste 40 meter. Dat neem ik mee naar de 100 meter.\" De olympische limiet op het koningsnummer ligt op 10,05 seconden, een tiende onder het persoonlijke record van Van Gool (10,16). Een plek in de top 42 van de wereldranglijst biedt ook de kans op een ticket voor Tokio. \"Ik moet hoe dan ook een persoonlijk record lopen en ik weet ook dat elke honderdste van een seconde een plek kan schelen.\" Naast Van Gool, Foppen en Koster gelden ook Femke Bol (400 meter), Lieke Klaver (400 meter), Liemarvin Bonevacia (400 meter) en Tony van Diepen (400 meter) als Nederlandse medaillekandidaten voor de EK indoor. Nederlandse EK-selectie Vrouwen: Jamile Samuel, Naomi Sedney (60 meter), Femke Bol, Lieke Klaver, Lisanne de Witte (400 meter), Britt Ummels, Bregje Sloot, Suzanne Voorrips (800 meter), Jip Vastenburg, Maureen Koster (3.000 meter), Nadine Visser, Zo\u00eb Sedney (60 meter horden), Jessica Schilder (kogelstoten), Nadine Broersen (meerkamp), Marit Dopheide, Eveline Saalberg, Andrea Bouma (4x400 meter estafette) Mannen: Joris van Gool, Raphael Bouju (60 meter), Liemarvin Bonevacia, Jochem Dobber, Tony van Diepen (400 meter), Thijmen Kupers, Djoao Lobles, Jurgen Wielart (800 meter), Bram Anderiessen, Mahadi Abdi Ali, Valentijn Wienans (1.500 meter), Mike Foppen (3.000 meter), Koen Smet (60 meter horden), Menno Vloon (polsstokhoogspringen), Pieter Braun, Rik Taam (meerkamp), Ramsey Angela, Nout Wardenburg (4x400 meter estafette)"
  },
  {
    "id": 6118248,
    "url": "https://www.nu.nl/coronavirus/6118248",
    "titel": "ACM zet vraagtekens bij loonsverhoging voor supermarktpersoneel",
    "samenvatting": "Mededingingsautoriteit ACM vraagt zich af of bij een recente loonsverhoging van diverse supermarktketens, waaronder Albert Heijn en Jumbo, regels zijn overtreden. Dat bevestigt een woordvoerder van ACM na berichtgeving hierover van NOS. Het is volgens de toezichthouder niet toegestaan om gezamenlijke afspraken te maken, tenzij het gaat om een cao.",
    "tekst": "Mededingingsautoriteit ACM vraagt zich af of bij een recente loonsverhoging van diverse supermarktketens, waaronder Albert Heijn en Jumbo, regels zijn overtreden. Dat bevestigt een woordvoerder van ACM na berichtgeving hierover van NOS . Het is volgens de toezichthouder niet toegestaan om gezamenlijke afspraken te maken, tenzij het gaat om een cao. Vakbonden en vertegenwoordigers van supermarktketens hebben recent onderhandeld over een nieuwe cao. De onderhandelingen verlopen echter stroef. Onder meer AH, Jumbo, ALDI en Lidl wilden niet wachten op de komst van een nieuwe cao en besloten hun personeel een loonsverhoging van 2,5 procent te geven. ACM meldt naar aanleiding hiervan vragen te hebben gesteld aan de betreffende ketens om te bekijken of er mededingingsregels zijn overtreden. \"We willen weten wat hier nu precies aan de hand is. Supermarkten mogen geen gezamenlijke afspraken maken over lonen van personeel, behalve als het gaat om afspraken in een cao\", aldus een woordvoerder van de mededingingsautoriteit. De toezichthouder en de supermarkten gaan hierover in gesprek. Aan de hand daarvan wordt bepaald of er een onderzoek komt. Dit kan mogelijk resulteren in een boete. Vakbond FNV hekelt de beslissing van de supermarkten om de lonen buiten de cao om te verhogen. De bond is weliswaar blij dat de lonen omhooggaan, maar had zelf ingezet op een verhoging van 5 procent. Omdat de onderhandelingen voor een nieuwe cao moeizaam verlopen, voeren de bond en het personeel momenteel actie."
  },
  {
    "id": 6118247,
    "url": "https://www.nu.nl/coronavirus/6118247",
    "titel": "Klokkenluider in atoomdiefstalzaak bij URENCO Frits Veerman (76) overleden",
    "samenvatting": "URENCO-klokkenluider Frits Veerman is dinsdag op 76-jarige leeftijd onverwacht overleden in zijn woonplaats Huizen, meldt Tubantia woensdag. Hij was bekend als klokkenluider in een beruchte spionagezaak bij uraniumverrijkingsfabriek URENCO in Almelo die begin jaren zeventig speelde. Mede dankzij de gestolen informatie kon Pakistan jaren later een atoombom maken.",
    "tekst": "URENCO-klokkenluider Frits Veerman is dinsdag op 76-jarige leeftijd onverwacht overleden in zijn woonplaats Huizen, meldt Tubantia woensdag. Hij was bekend als klokkenluider in een beruchte spionagezaak bij uraniumverrijkingsfabriek URENCO in Almelo die begin jaren zeventig speelde. Mede dankzij de gestolen informatie kon Pakistan jaren later een atoombom maken. Veerman kaartte ruim veertig jaar geleden aan dat een Pakistaanse collega mogelijk atoomgeheimen stal. De technicus waarschuwde het bedrijf en de Nederlandse regering, maar in plaats van dat hij erkenning kreeg, werd hij verguisd. 45 jaar lang streed Veerman voor eerherstel. Dat kwam er uiteindelijk pas vorig jaar. Het Huis voor Klokkenluiders concludeerde in juli dat de melding terecht was gedaan en dat \"het aannemelijk is\" dat de klokkenluider daarna zelf is benadeeld door zijn werkgever. Vanwege deze nasleep kondigde Veerman een miljoenenclaim tegen de Staat aan. De kerngeleerde Abdul Qadeer Khan werd in eigen land een nationale held. Hij heeft jaren later toegegeven dat hij de nucleaire kennis op verzoek van zijn regering doorspeelde aan Noord-Korea, Iran en Libi\u00eb. Veerman moest zijn mond houden Het Huis van Klokkenluiders concludeerde vorig jaar dat Veerman destijds terecht en op de juiste manier meerdere keren melding maakte van mogelijke diefstal. Hij deed dat niet alleen bij URENCO, maar ook bij de geheime diensten. Veerman zegt dat hij dat wel moest, omdat hij staatsgeheimen moest bewaken. Hij kon goed opschieten met Khan - \"echt een aardige man\" - en ging dus niet over \u00e9\u00e9n nacht ijs, maar het bedrijf deed niets met de meldingen. Nadat Khan na een vakantie in Pakistan niet was teruggekeerd, bleken zijn vermoedens over de spionage juist. Tot zijn verbazing werd Veerman echter zelf aangepakt. Onderzoek naar Khan kwam er pas rond 1980 op verzoek van de Tweede Kamer. Het liep uiteindelijk dood in de rechtbank. De techneut moest ander, simpel werk doen en werd enkele jaren later ontslagen. Hij zat twee dagen vast in de Bijlmerbajes, waar tal van ambtenaren en rijksrechercheurs hem vertelden dat hij zich te veel met de situatie had bemoeid en dat hij zijn mond erover moest houden. In de Verenigde Staten werd hij naar eigen zeggen verhoord door de FBI. Hij kreeg amper werk en als hij een klus deed, keek de veiligheidsdienst mee, stelde Veerman. Staatsgeheimen vielen in verkeerde handen Veerman zei vorig jaar dat hij zich altijd druk is blijven maken over de diefstal, vooral omdat dit in zijn ogen mogelijk werd gemaakt door de overheid en anderen die met deze nucleaire technologie bezig waren. Dat Nederlandse staatsgeheimen in verkeerde handen vielen en dat dit grote invloed heeft gehad op de rest van de wereld, zat hem het meest dwars. \"Dat Nederland dit toeliet, welk land doet dat nou? Het maakte me angstig\", zei hij op 75-jarige leeftijd. Voor Veerman stond vast dat Nederland het non-proliferatieverdrag schond. Dat houdt in dat landen geen kernwapens verspreiden. \"Kijkt u eens naar de internationale samenleving. In Iran staan centrifuges voor de verrijking van uranium, van Nederlandse oorsprong, gelooft u mij maar.\""
  },
  {
    "id": 6118246,
    "url": "https://www.nu.nl/coronavirus/6118246",
    "titel": "Oprekken openingstijden kapsalons dit keer beperkt door de avondklok",
    "samenvatting": "Kapsalons hebben door de avondklok bij de heropening op 3 maart slechts beperkte ruimte om de openingstijden op te rekken, zegt brancheorganisatie ANKO woensdag. Kappers openden in mei vorig jaar de deuren om middernacht om zoveel mogelijk klanten zo snel mogelijk van hun coronakapsel te verlossen. Dat was het beeld nadat de salons zeven weken dicht waren geweest. Dit keer zijn de zaken elf weken gesloten.",
    "tekst": "Kapsalons hebben door de avondklok bij de heropening op 3 maart slechts beperkte ruimte om de openingstijden op te rekken, zegt brancheorganisatie ANKO woensdag. Kappers openden in mei vorig jaar de deuren om middernacht om zoveel mogelijk klanten zo snel mogelijk van hun coronakapsel te verlossen. Dat was het beeld nadat de salons zeven weken dicht waren geweest. Dit keer zijn de zaken elf weken gesloten. De kappers mogen over een week weer met de schaar en verfpotjes in de weer. \"Vorige keer stond er al enorme druk op om zoveel mogelijk klanten zo snel mogelijk te helpen. Nu we nog langer dicht zijn geweest, willen nog meer mensen geholpen worden. Maar door de avondklok zijn we een beetje beperkt in wat er kan\", zegt Gonny Eussen van de ANKO. De kappers zullen roomser moeten zijn dan de paus, stelt Eussen. \"We liggen nu natuurlijk onder een vergrootglas, omdat we weer open mogen. We moeten dat vertrouwen niet beschamen.\" Klanten moeten vanwege de avondklok voor 21.00 uur thuis zijn. De kappers kunnen eventueel in die eerste fase meer dagen opengaan. Bij de heropening in mei waren her en der de prijzen voor knippen en kleuren omhooggegaan. \"Sommige kappers zullen dat gedaan hebben, omdat er ook extra handelingen zoals schoonmaken gevraagd worden en er beschermingsmiddelen moesten worden aangeschaft.\" Bovendien kunnen minder klanten tegelijkertijd geholpen worden: \u00e9\u00e9n klant per 10 vierkante meter is toegestaan. \"Dus je kunt minder mensen knippen binnen een uur en de kappers moeten bij elke klant een gezondheidscheck uitvoeren.\" Hoewel de ANKO er niet over gaat, heeft de organisatie geen signalen dat kappers de prijzen nu zullen verhogen. \"Het is sowieso afwachten, we hebben nog een week te gaan.\" In die week worden de kapsalons wel platgebeld, dat gebeurt al sinds is uitgelekt dat ze weer open mogen. \"In mei was het een gekkenhuis, dat is nu qua bellen ook al wel het geval. Maar de openingsmogelijkheden zijn door de avondklok beperkter en als we \u00e9\u00e9n ding niet willen, dan is het drukte bij de kappers.\""
  },
  {
    "id": 6118245,
    "url": "https://www.nu.nl/coronavirus/6118245",
    "titel": "Eurocommissaris waarschuwt techbedrijven voor maatregelen bij vertrek uit EU",
    "samenvatting": "EU-commissaris Margrethe Vestager (Mededinging) waarschuwt voor mogelijke antitrustmaatregelen tegen Google of andere Amerikaanse techgiganten als die zich dreigen terug te trekken van de Europese markt, schrijft Bloomberg.",
    "tekst": "EU-commissaris Margrethe Vestager (Mededinging) waarschuwt voor mogelijke antitrustmaatregelen tegen Google of andere Amerikaanse techgiganten als die zich dreigen terug te trekken van de Europese markt, schrijft Bloomberg . Vestager zei dinsdag tegen de economische commissie in het Europees Parlement dat in zo'n geval onderzocht kan worden \"of het \u00fcberhaupt legaal is dat een dominante provider stopt met het leveren van diensten\". Volgens haar kan de EU daar verschillende mogelijkheden voor inzetten. De uitspraken van Vestager volgden op commotie in Australi\u00eb, waar aan een nieuw wetsvoorstel wordt gewerkt. Daarin staat dat bedrijven als Google en Facebook uitgevers moeten betalen voor gedeelde artikelen op hun platforms, omdat ze de techbedrijven winst opleveren. Google dreigde vervolgens om zijn zoekmachine in Australi\u00eb af te sluiten. Later werd een overeenkomst met uitgevers bereikt, waardoor dat niet werd doorgezet. Facebook staakte korte tijd het delen van nieuws op zijn platform, maar draaide dat terug nadat de regering had ingestemd met een wijziging in de wetgeving. Het is niet duidelijk of de bedrijven van plan zijn om zich terug te trekken uit de EU. In Frankrijk sloot Google vorige maand een deal met mediabedrijven. Google betaalt daar de komende drie jaar 76 miljoen euro om nieuws aan te kunnen bieden. Dit akkoord vloeit voort uit een Europese copyrightwet die de Franse regering al heeft doen ingaan. De wet eist van grote techplatforms dat die met mediabedrijven onderhandelen over vergoedingen voor nieuwskopij. Zie ook: Het rommelt tussen Australi\u00eb, Facebook en Google: dit is er aan de hand"
  },
  {
    "id": 6118244,
    "url": "https://www.nu.nl/coronavirus/6118244",
    "titel": "Sony verwacht dat PlayStation 5-schaarste zeker tot juli aanhoudt",
    "samenvatting": "Consolefabrikant Sony denkt pas in de tweede helft van het jaar \"fatsoenlijke aantallen\" PlayStation 5-consoles te kunnen leveren, zegt de baas van de gamingafdeling Jim Ryan tegen de Financial Times. De schaarste aan consoles heeft alles te maken met de chiptekorten waar de techindustrie mee kampt.",
    "tekst": "Consolefabrikant Sony denkt pas in de tweede helft van het jaar \"fatsoenlijke aantallen\" PlayStation 5-consoles te kunnen leveren, zegt de baas van de gamingafdeling Jim Ryan tegen de Financial Times . De schaarste aan consoles heeft alles te maken met de chiptekorten waar de techindustrie mee kampt. Hoewel Ryan verwacht na juli redelijke aantallen consoles te kunnen leveren, zal het aanbod waarschijnlijk nog altijd achterblijven op de vraag. Ryan kan niet garanderen dat Sony eind november aan de vraag kan voldoen. Concurrent Microsoft zei eerder eveneens dat het verwacht tot in de zomer leveringsproblemen te hebben. Deze problemen zouden tot juni duren. Het is onduidelijk of Microsoft na juli wel aan de vraag naar Xbox-consoles kan voldoen. Zowel Microsoft als Sony gebruikt voor zijn consoles chips van AMD. Sony zei in de laatste twee maanden van 2020 4,5 miljoen PlayStation 5-consoles te hebben verkocht. Dit jaar wil het bedrijf meer dan 14,9 miljoen PS5-consoles verkopen. Microsoft geeft geen specifieke consoleleveringen op. Analisten denken dat Microsoft in november en december van het afgelopen jaar 2,8 miljoen exemplaren van de Xbox Series X en Series S verkocht. Niet alleen consoles lijden onder de chiptekorten: ook onder meer de auto-industrie en makers van grafische kaarten worstelen met leveringsproblemen. De tekorten hebben alles te maken met het coronavirus. Enerzijds is de productie afgenomen door coronamaatregelen, aan de andere kant nam de vraag naar chips toe doordat mensen bijvoorbeeld meer laptops en gamingapparaten kochten. Zie ook: Microsoft: Xbox Series X nog zeker tot juni slecht verkrijgbaar"
  },
  {
    "id": 6118243,
    "url": "https://www.nu.nl/coronavirus/6118243",
    "titel": "Andr\u00e9 Hazes, Maan en Bilal Wahib treden op tijdens testevenementen",
    "samenvatting": "Andr\u00e9 Hazes geeft op 7 maart het Back To Live-concert in de Ziggo Dome in Amsterdam. ID&T en MOJO maken verder bekend dat onder anderen Maan en Bilal Wahib in de week erna zullen optreden tijdens het popfestival op het terrein van Lowlands.",
    "tekst": "Andr\u00e9 Hazes geeft op 7 maart het Back To Live-concert in de Ziggo Dome in Amsterdam. ID&T en MOJO maken verder bekend dat onder anderen Maan en Bilal Wahib in de week erna zullen optreden tijdens het popfestival op het terrein van Lowlands. De testevenementen, bedoeld om te onderzoeken hoe concerten en festivals tijdens de coronacrisis veilig kunnen worden georganiseerd, werden onlangs aangekondigd. Ge\u00efnteresseerden konden zich al aanmelden, maar de line-up was nog niet bekendgemaakt. Hazes verzorgt op 7 maart het popconcert. Een dag eerder vindt in Ziggo Dome het Back To Live Dance Event plaats, waar Sunnery James & Ryan Marciano, Sam Feldt, Lucas & Steve en Lady Bee optreden. Een week later, op 13 maart, vindt in Biddinghuizen het Back To Live Dance Festival plaats. Daar zijn onder anderen Joris Voorn en Colin Benders te zien. Op zondag 14 maart volgt het popconcert waar naast Maan en Wahib ook Chef'Special, De Staat, Jett Rebel, Donnie en Froukje een optreden verzorgen. 180.000 aanmeldingen, maar er zijn 5.600 kaarten beschikbaar Net als bij de eerder aangekondigde evenementen moeten bezoekers een negatieve uitslag van een coronatest tonen. Aan de deur wordt hun temperatuur opgenomen en steekproefsgewijs worden sneltests afgenomen. Iedere festivalganger krijgt een tag aan een keycord, waarmee de contactmomenten met andere bezoekers en de contactduur worden geregistreerd. Bij de twee evenementen in Ziggo Dome worden 1.300 bezoekers verwacht, die worden verdeeld in vijf 'bubbels' van 250 personen en een groep van 50 personen. Op het evenemententerrein van Walibi Holland worden in totaal vijftienhonderd bezoekers per festival ontvangen, die worden verdeeld in drie groepen van vijfhonderd personen. In totaal is dus ruimte voor 5.600 bezoekers. Dat zijn er een stuk minder dan de 180.000 mensen die al hebben laten weten ge\u00efnteresseerd te zijn in een van de evenementen. De kaartverkoop begint donderdag om 12.00 uur."
  },
  {
    "id": 6118241,
    "url": "https://www.nu.nl/coronavirus/6118241",
    "titel": "Grote achterstand op rivaal Rangers leidt tot vertrek Celtic-manager Lennon",
    "samenvatting": "Neil Lennon is woensdag vertrokken als manager van Celtic. De Schotse topclub beleeft een teleurstellend seizoen, waarin de achterstand op rivaal Rangers FC erg groot is.",
    "tekst": "Neil Lennon is woensdag vertrokken als manager van Celtic. De Schotse topclub beleeft een teleurstellend seizoen, waarin de achterstand op rivaal Rangers FC erg groot is. Lennon was sinds februari 2019 bezig aan zijn tweede periode als Celtic-coach. Hij werd in 2012, 2013, 2014, 2019 en 2020 kampioen met 'The Bhoys', die nu liefst achttien punten achterstand hebben op Rangers, dat in 2011 voor het laatst de titel pakte. \"We beleven in meerdere opzichten een zwaar seizoen en natuurlijk is het heel frustrerend en teleurstellend dat we er niet in zijn geslaagd om het hoge niveau te halen dat we eerder w\u00e9l haalden\", zegt Lennon in een verklaring op de website van Celtic. \"Ik heb harder dan ooit gewerkt en geprobeerd dit om te draaien, maar helaas hebben we niet de serie neer kunnen zetten die we nodig hebben. Ik heb keihard mijn best gedaan en zal altijd een Celtic-supporter blijven.\" De 49-jarige Lennon, die tussen 2000 en 2007 speler van Celtic was, begon zijn trainersloopbaan in 2010 bij de Schotse topclub. Na periodes bij Bolton Wanderers en Hibernian keerde hij er twee jaar geleden terug. Celtic maakt dit seizoen geen kans meer op een prijs. Rangers is weer helemaal terug na een faillissement in 2011 en lijkt na negen jaar een einde te maken aan de hegemonie van Celtic in Schotland. De ploeg van manager Steven Gerrard heeft liefst achttien punten voorsprong op de aartsrivaal. Celtic verloor dit seizoen twee keer van Rangers. Celtic verloor dit seizoen twee keer van Rangers. Foto: Pro Shots"
  },
  {
    "id": 6118240,
    "url": "https://www.nu.nl/coronavirus/6118240",
    "titel": "Ghana ontvangt als eerste land levering van gratis COVAX-vaccins",
    "samenvatting": "Ghana is het eerste land ter wereld dat een gratis levering coronavaccins vanuit het COVAX-programma van gezondheidsorganisatie WHO krijgt. Het land krijgt 600.000 doses van het middel van farmaceut AstraZeneca, zo maakt UNICEF woensdag bekend.",
    "tekst": "Ghana is het eerste land ter wereld dat een gratis levering coronavaccins vanuit het COVAX-programma van gezondheidsorganisatie WHO krijgt. Het land krijgt 600.000 doses van het middel van farmaceut AstraZeneca, zo maakt UNICEF woensdag bekend. In Ghana wonen ruim 30 miljoen mensen. Met de 600.000 doses kunnen 300.000 mensen worden voorzien van de benodigde twee prikken voor maximale bescherming tegen het virus. In het West-Afrikaanse land zijn 80.000 besmettingen met het virus vastgesteld en zijn 580 coronagerelateerde sterfgevallen geregistreerd. Het COVAX-programma van de WHO is bedoeld om landen die zelf moeite hebben om coronavaccins te kopen te helpen. Veel rijke landen en de Europese Unie kopen bijna alle vaccins die op de markt komen op. De WHO hoopt voor het einde van het jaar wereldwijd twee miljard doses te hebben geleverd. Rijke landen 'hamsteren' miljarden vaccins Rijke landen hebben samen ruim een miljard coronavaccins meer besteld dan nodig is om al hun inwoners in te enten, bleek vrijdag uit onderzoek van de armoedebestrijdingsorganisatie ONE. Hierdoor moeten de armere landen langer wachten tot ook die hun bevolking kunnen vaccineren en zal de pandemie langer voortduren, waarschuwt de organisatie. ONE wil dat landen hun overschotten beschikbaar stellen via COVAX. Hierdoor krijgen ook inwoners van minder rijke landen toegang tot een vaccin. Ook Nederland verwacht te veel vaccindoses te ontvangen: ruim 84,5 miljoen. Onduidelijk is wat er met een eventueel overschot gaat gebeuren, zo laat een woordvoerder van het ministerie van Volksgezondheid woensdag aan NU.nl weten. Zie ook: Waarom bestelt Nederland z\u00f3 veel vaccins? En wat doen we met het overschot?"
  },
  {
    "id": 6118238,
    "url": "https://www.nu.nl/coronavirus/6118238",
    "titel": "Politie zoekt getuigen van poging tot ontvoering in Terneuzen",
    "samenvatting": "De politie is op zoek naar getuigen van een poging tot ontvoering die maandag plaatsvond in Terneuzen. Daar ging een ruzie onder jongeren op de parkeerplaats bij een supermarkt in Winkelcentrum Zuidpolder, ter hoogte van de fietsenstalling, aan vooraf.",
    "tekst": "De politie is op zoek naar getuigen van een poging tot ontvoering die maandag plaatsvond in Terneuzen. Daar ging een ruzie onder jongeren op de parkeerplaats bij een supermarkt in Winkelcentrum Zuidpolder, ter hoogte van de fietsenstalling, aan vooraf. Het slachtoffer wist op de parkeerplaats contact te leggen met een man en heeft hem gevraagd de politie te bellen. De politie zoekt ook deze man. Wie meer weet of iets gezien heeft, kan contact opnemen met de politie via 0900-88 44."
  },
  {
    "id": 6118237,
    "url": "https://www.nu.nl/coronavirus/6118237",
    "titel": "Grosjean stapt voor het eerst weer in raceauto: 'Het voelde als thuiskomen'",
    "samenvatting": "Romain Grosjean heeft dinsdag zijn eerste kilometers in een raceauto gemaakt sinds zijn zware crash tijdens de Grand Prix van Bahrein in november. De Fransman kwam in de Verenigde Staten in actie tijdens een test voor de IndyCar Series - de raceklasse waarin hij dit jaar zal rijden - en hield daar een goed gevoel aan over.",
    "tekst": "Romain Grosjean heeft dinsdag zijn eerste kilometers in een raceauto gemaakt sinds zijn zware crash tijdens de Grand Prix van Bahrein in november. De Fransman kwam in de Verenigde Staten in actie tijdens een test voor de IndyCar Series - de raceklasse waarin hij dit jaar zal rijden - en hield daar een goed gevoel aan over. \"Het voelde als thuiskomen. Ik had geen zorgen, vrees, zenuwen of wat dan ook. De grote vraag wordt hoe het straks bij de start van de eerste race gaat, maar voor nu ging het rijden an sich goed\", zei de 34-jarige Grosjean na zijn test tegen diverse media, waaronder FORMULE 1 Magazine . \"Het ging goed met mijn linkerhand, maar niet perfect. Ik heb een mooie, grote blaar op mijn linkerduim. Niet fijn, al doet het gelukkig geen pijn. Ik was wat voorzichtig op de kerbs, maar het remde me niet af.\" Bij zijn zware crash in de Formule 1 kwam Grosjean met de schrik vrij. Zijn auto doorboorde de vangrail, waarna hij uit de vlammenzee ontsnapte. Hij hield vooral twee verbrande handen over aan het incident, waarbij zijn linkerhand er het ergst aan toe was. Grosjean, die geen nieuw contract kreeg bij Formule 1-team Haas, heeft er vooral nog last van bij het aan- en uitdoen van zijn handschoenen. \"Daarom hou ik de linkerhandschoen nu soms aan. Dan blijft mijn hand ook mooi uit de zon\", aldus de Fransman. Overigens verliep de IndyCar-test op het Barber Motorsports Park niet geheel vlekkeloos voor Grosjean, die uitkomt voor Dale Coyne Racing. Na veertien rondes schoof hij van de baan en eindigde hij in de bandenstapel. Na wat reparaties kon hij zijn test echter hervatten. 110 Dankzij deze maatregelen overleefde Grosjean de crash in Bahrein"
  },
  {
    "id": 6118236,
    "url": "https://www.nu.nl/coronavirus/6118236",
    "titel": "Aantal incidenten in Lodewijk van Deysselbuurt blijft 'onaanvaardbaar hoog'",
    "samenvatting": "Het is de afgelopen maanden, ondanks het ingestelde cameratoezicht, onrustig gebleven in de Lodewijk van Deysselbuurt in het Amsterdamse stadsdeel Nieuw-West. In totaal zijn er vanaf eind november 2020 tot en met halverwege februari van dit jaar 76 meldingen over een groep hangjongeren binnengekomen.",
    "tekst": "Het is de afgelopen maanden, ondanks het ingestelde cameratoezicht, onrustig gebleven in de Lodewijk van Deysselbuurt in het Amsterdamse stadsdeel Nieuw-West. In totaal zijn er vanaf eind november 2020 tot en met halverwege februari van dit jaar 76 meldingen over een groep hangjongeren binnengekomen. Dat heeft burgemeester Femke Halsema dinsdag laten weten in een brief aan de gemeenteraad. Ze heeft daarom besloten om het cameratoezicht, dat in november vorig jaar werd ingesteld, te verlengen. Volgens Halsema zijn het aantal incidenten en de ernst van de overlast \"onaanvaardbaar hoog\". \"Diverse panden aan de Burgemeester van Leeuwenlaan zijn vernield en er zijn verschillende ruiten ingegooid. Om deze reden is op 23 november 2020 voor de periode van drie maanden cameratoezicht ingesteld\", schrijft Halsema. \"Sindsdien hebben er nog verschillende incidenten plaatsgevonden zoals vernielingen en treiterijen.\" De politie treedt sinds vorig jaar ook sneller op en jongeren werden en worden thuis bezocht door straatcoaches en de wijkagent. Halsema: \"Het verlengen van de inzet van cameratoezicht is in aanvulling op de bestaande maatregelen noodzakelijk ter handhaving van de openbare orde, het verhogen van het veiligheidsgevoel van de bewoners en ter voorkoming van strafbare feiten die invloed hebben op de orde en rust in het gebied.\" Ook cameratoezicht op Maarsenhof in Zuidoost verlengd Ook liet Halsema aan de gemeenteraad weten dat het cameratoezicht op Maarsenhof in Amsterdam-Zuidoost wordt verlengd. In de straat werden camera's geplaatst nadat er in januari drie woningen werden beschoten. \"De kans op herhaling is volgens de politie aanwezig. Het voorgaande levert een gevaar op voor de openbare orde. Bewoners voelen zich als gevolg hiervan niet meer veilig in hun woon- en leefomgeving\", aldus Halsema. Het cameratoezicht op Maarsenhof blijft tot 1 april, het cameratoezicht in de Lodewijk van Deysselbuurt tot januari 2022. Wel kan het op beide plekken eerder ingetrokken worden als het niet meer nodig blijkt te zijn."
  },
  {
    "id": 6118235,
    "url": "https://www.nu.nl/coronavirus/6118235",
    "titel": "Rode Kruis ziet dat voedselnood groeit, ook bij studenten en ondernemers",
    "samenvatting": "Meer Nederlanders vragen het Rode Kruis om voedselhulp omdat zij niet genoeg geld hebben om eten te kopen. De laatste weken gaat het steeds vaker om studenten, ondernemers en alleenstaande ouders, meldt de hulporganisatie woensdag. Het lukt deze groepen door de coronacrisis niet om rond te komen en daarom schaalt het Rode Kruis de voedselhulp in Nederland op.",
    "tekst": "Meer Nederlanders vragen het Rode Kruis om voedselhulp omdat zij niet genoeg geld hebben om eten te kopen. De laatste weken gaat het steeds vaker om studenten, ondernemers en alleenstaande ouders, meldt de hulporganisatie woensdag. Het lukt deze groepen door de coronacrisis niet om rond te komen en daarom schaalt het Rode Kruis de voedselhulp in Nederland op. Het Rode Kruis bood in mei 2020 voor het eerst voedselhulp aan, in de vorm van boodschappenkaarten en voedselpakketten. Het ging toen om 2.200 kaarten en pakketten per week. De hulporganisatie moet de voedselhulp nu opschalen naar wekelijks zesduizend boodschappenkaarten. Met zo'n kaart, waarop een bepaald geldbedrag staat, kunnen mensen zelf naar de supermarkt om eten te halen. \"De mensen die hulp krijgen van het Rode Kruis zijn door de coronacrisis hun inkomen kwijtgeraakt en hebben soms schulden, waardoor zij nauwelijks voldoende voedsel kunnen kopen\", aldus de organisatie. In 2020 ging het nog vooral om ongedocumenteerden, dak- en thuislozen en arbeidsmigranten. Nu komen daar andere groepen bij. Zo kloppen steeds vaker studenten aan. \"Zij kunnen door het wegvallen van hun bijbaan het hoofd nauwelijks boven water houden.\" Onder de ontvangers zijn echter ook ondernemers \"die voorheen een goed salaris hadden als ondernemer of zzp'er, maar door hoge vaste lasten en weinig inkomsten in de problemen zitten\", aldus de hulporganisatie. Praat mee op NUjij Heb jij door de coronacrisis moeite met rondkomen? Deel je verhaal op ons reactieplatform NUjij. Tot slot noemt het Rode Kruis alleenstaande ouders, die ook steeds meer moeite hebben om rond te komen. De mensen in deze groepen verdienen soms net te veel om voor de reguliere voedselhulp, zoals de voedselbank, in aanmerking te komen. Het Rode Kruis opende eerder Giro 5125 om geld in te zamelen voor de stijgende voedselnood in de wereld. Het gaat dan om landen als Ethiopi\u00eb, Zuid-Soedan en Jemen. Omdat ook hier hulp hard nodig is, gaat een deel van het geld naar voedselhulp in Nederland."
  },
  {
    "id": 6118233,
    "url": "https://www.nu.nl/coronavirus/6118233",
    "titel": "VS onderzoekt Apple volgens bronnen wegens 'Log in met Apple'-knop",
    "samenvatting": "Het Amerikaanse ministerie van Justitie onderzoekt Apples 'Log in met Apple'-functie, meldt The Information op basis van ingewijden. Het onderzoek moet uitwijzen in hoeverre de inlogmethode het gebruikers lastig maakt om naar een ander platform over te stappen, zoals Android of Windows.",
    "tekst": "Het Amerikaanse ministerie van Justitie onderzoekt Apples 'Log in met Apple'-functie, meldt The Information op basis van ingewijden. Het onderzoek moet uitwijzen in hoeverre de inlogmethode het gebruikers lastig maakt om naar een ander platform over te stappen, zoals Android of Windows. De loginfunctie van Apple is sinds de komst van het besturingssysteem iOS 13 beschikbaar en maakt het mensen gemakkelijker om in te loggen bij websites en diensten. Inloggen gaat op dezelfde manier als met een Facebook- of Google-account, al zegt Apple de privacy van gebruikers beter te waarborgen. Appontwikkelaars die mensen via Facebook of Google laten inloggen, moeten van Apple ook de 'Log in met Apple'-methode aanbieden. Ontwikkelaars zouden hier sinds vorig jaar over klachten indienen bij het Amerikaanse ministerie van Justitie. Als ontwikkelaars de inlogmethode niet willen gebruiken, mogen apps ook niet de optie bieden om in te loggen via Facebook of Google. Het ministerie van Justitie heeft niet op de berichtgeving gereageerd. Ook is onduidelijk wanneer het onderzoek afgerond moet zijn. Er lopen op dit moment meerdere onderzoeken naar Apple. In juni vorig jaar startte de Europese Commissie bijvoorbeeld een onderzoek naar Apple Pay. De Commissie wil weten of het bedrijf concurrenten uitsluit van het gebruik van de NFC-chip in iPhones en Apple Watches, waarmee draadloos betaald kan worden."
  },
  {
    "id": 6118232,
    "url": "https://www.nu.nl/coronavirus/6118232",
    "titel": "Married At First Sight sluit seizoen af met 1,27 miljoen kijkers",
    "samenvatting": "1,27 miljoen mensen hebben dinsdagavond naar het slot van Married At First Sight op RTL 4 gekeken. In de laatste aflevering werd bekend welke koppels getrouwd blijven.",
    "tekst": "1,27 miljoen mensen hebben dinsdagavond naar het slot van Married At First Sight op RTL 4 gekeken. In de laatste aflevering werd bekend welke koppels getrouwd blijven. Let op: dit bericht bevat spoilers. Via Videoland was de laatste aflevering al een dag eerder te zien, maar hoeveel mensen via de streamingdienst keken, is niet bekend. In de slotaflevering was te zien dat twee koppels hebben besloten getrouwd te blijven: Sylvia en Freddy blijven bij elkaar en ook Monique en Aron willen hun huwelijk voorzetten. RTL 4 wist op het tijdslot van 20.30 uur niet te winnen van NPO1: naar Ik Vertrek keken 2,15 miljoen mensen. De persconferentie van demissionair premier Mark Rutte en demissionair minister Hugo de Jonge (Volksgezondheid) werd door in totaal 6,18 miljoen mensen bekeken. Dat waren er net iets minder dan bij de vorige, toen 6,3 miljoen mensen via NPO1, RTL 4 of SBS6 keken. De dagtopvijf van dinsdag 23 februari 1. NOS Journaal Extra - Persconferentie (NPO1) - 4.124.000 kijkers 2. NOS Journaal van 20.00 uur (NPO1) - 2.939.000 kijkers 3. Ik Vertrek (NPO1) - 2.145.000 kijkers 4. De Vooravond (NPO1) - 2.079.000 kijkers 5. RTL Nieuws Extra - Persconferentie (RTL 4) - 1.457.000 kijkers"
  },
  {
    "id": 6118231,
    "url": "https://www.nu.nl/coronavirus/6118231",
    "titel": "Rode Kruis ziet meer voedselnood in Nederland",
    "samenvatting": "Meer Nederlanders vragen het Rode Kruis om voedselpakketten en boodschappenkaarten, omdat zij niet genoeg geld hebben om eten te kopen. De laatste weken gaat het steeds vaker om studenten, ondernemers en alleenstaande ouders, merkt de hulporganisatie. Het lukt deze groepen door de coronacrisis niet om rond te komen en daarom gaat het Rode Kruis in Nederland meer voedselhulp bieden.",
    "tekst": "Meer Nederlanders vragen het Rode Kruis om voedselpakketten en boodschappenkaarten, omdat zij niet genoeg geld hebben om eten te kopen. De laatste weken gaat het steeds vaker om studenten, ondernemers en alleenstaande ouders, merkt de hulporganisatie. Het lukt deze groepen door de coronacrisis niet om rond te komen en daarom gaat het Rode Kruis in Nederland meer voedselhulp bieden. Het Rode Kruis biedt vanaf mei 2020 voedselhulp in de vorm van boodschappenkaarten en voedselpakketten aan. Het ging toen om 2.200 kaarten en pakketten per week. De hulporganisatie moet de hulp de komende weken opschalen naar zesduizend boodschappenkaarten per week. Met zo'n kaart, waarop een tegoed staat, kunnen mensen zelf in de supermarkt eten kopen. \"De mensen die hulp van het Rode Kruis krijgen, zijn door de coronacrisis hun inkomen kwijtgeraakt en hebben soms schulden, waardoor zij nauwelijks voldoende voedsel kunnen kopen\", aldus de organisatie. In 2020 ging het nog vooral om ongedocumenteerden, dak- en thuislozen en arbeidsmigranten, nu komen daar andere groepen bij. Zo kloppen steeds vaker studenten aan. \"Zij kunnen door het wegvallen van hun bijbaan het hoofd nauwelijks boven water houden.\" Maar onder de ontvangers zijn ook ondernemers \"die voorheen een goed salaris hadden als ondernemer of zzp'er, maar door hoge vaste lasten en weinig inkomsten in de problemen zitten\", aldus de hulporganisatie. Als laatste noemt het Rode Kruis alleenstaande ouders, die ook steeds meer moeite hebben om rond te komen. De mensen in deze groepen verdienen soms net te veel om voor de reguliere voedselhulp, zoals de voedselbank, in aanmerking te komen. Het Rode Kruis opende eerder giro 5125 om geld in te zamelen voor de toenemende voedselnood in de wereld. Het gaat dan om landen als Ethiopi\u00eb, Zuid-Soedan en Jemen. Omdat ook hier hulp hard nodig is, gaat een deel van het geld naar voedselhulp in Nederland."
  },
  {
    "id": 6118230,
    "url": "https://www.nu.nl/coronavirus/6118230",
    "titel": "Cees Geel verwacht dat zijn scheiding altijd een wond zal blijven",
    "samenvatting": "Cees Geel scheidde in 2019 van de moeder van zijn kinderen en vertelt in gesprek met Nieuwe Revu dat die wond waarschijnlijk nooit volledig zal helen.",
    "tekst": "Cees Geel scheidde in 2019 van de moeder van zijn kinderen en vertelt in gesprek met Nieuwe Revu dat die wond waarschijnlijk nooit volledig zal helen. Geel legt uit dat hij vorig jaar tijdens de lockdown meer tijd kreeg om te verwerken wat er allemaal was gebeurd in zijn priv\u00e9leven. \"Niet dat die wond nu geheeld is, trouwens. Je kunt erover praten, erover nadenken, maar die wond zit er voor de rest van mijn leven\", vertelt de acteur. \"Er zit misschien een klein korstje op, maar mensen zeggen wat mij betreft te snel dat ze iets een plek hebben gegeven. Daar geloof ik nooit iets van.\" Geel is van mening dat mensen zich te veel richten op wat ze niet leuk aan elkaar vinden. \"Ik zie zo vaak dat mensen blijven hangen in de 10 procent die ze vervelend aan iemand vinden. Je bent toch van elkaar gaan houden vanwege die andere 90 procent? Richt je daar nou op en maak van die 10 procent niet zo'n probleem. Zo stond ik ook in mijn relatie. Mijn ex-vrouw dacht daar anders over.\" De acteur denkt dan ook dat de scheiding tussen hem en zijn ex-vrouw Vera niet nodig was geweest. \"Ik heb ook dingen fout gedaan, maar dit had niet gehoeven\", vindt hij. \"Dat zij zomaar wegging, dat snap ik nog steeds niet. Aan de andere kant weet ik van mezelf dat ik soms verkeerd reageerde, haar gedrag niet goed interpreteerde. In plaats van over dat gedrag of een bepaalde opmerking te praten, schoot ik al snel in een ruzie.\" Geel, bekend van de film Simon en series als Flikken Rotterdam , staat open voor een nieuwe relatie, maar zegt er niet hard naar op zoek te gaan. \"Ik zal vast wel iemand tegenkomen. En anders maar niet. Ik ga er in ieder geval niet achteraan en doe niet aan apps en zo.\""
  },
  {
    "id": 6118229,
    "url": "https://www.nu.nl/coronavirus/6118229",
    "titel": "Kabinet overweegt in het hele land basisschoolleraren preventief te testen",
    "samenvatting": "Het kabinet zou de komende drie maanden bij wijze van proef basisschoolleraren in het hele land willen laten testen op het coronavirus, ook als ze geen klachten hebben. Dat zeggen ingewijden woensdag.",
    "tekst": "Het kabinet zou de komende drie maanden bij wijze van proef basisschoolleraren in het hele land willen laten testen op het coronavirus, ook als ze geen klachten hebben. Dat zeggen ingewijden woensdag. De proef begint volgens de ingewijden bij een beperkt aantal scholen, maar wordt zo snel mogelijk uitgebreid. Leraren nemen de sneltest zelf af of gaan naar een commerci\u00eble teststraat. Tijdens de pilot wordt bekeken welke methode het beste werkt. Ook wordt bekeken hoe het experiment uitgebreid kan worden naar het middelbaar onderwijs. Hoeveel geld de proef gaat kosten, zou nog niet bekend zijn. Basisscholen zijn sinds 8 februari onder strenge voorwaarden weer open. Er lopen meerdere pilots in het onderwijs, waarmee het kabinet inzicht probeert te krijgen in hoe besmettingen snel kunnen worden opgespoord en scholen kunnen openblijven. Zo loopt er tot en met eind maart in het middelbaar onderwijs een onderzoek naar sneltests."
  },
  {
    "id": 6118228,
    "url": "https://www.nu.nl/coronavirus/6118228",
    "titel": "Luchtvaartautoriteit wil snelle inspectie van motoren na incident in VS",
    "samenvatting": "De Amerikaanse luchtvaartautoriteit FAA wil dat motoren van fabrikant Pratt & Whitney snel ge\u00efnspecteerd worden. De toezichthouder zegt dit naar aanleiding van een incident met een Boeing 777 van afgelopen zaterdag, waarbij een van de motoren vlam vatte.",
    "tekst": "De Amerikaanse luchtvaartautoriteit FAA wil dat motoren van fabrikant Pratt & Whitney snel ge\u00efnspecteerd worden. De toezichthouder zegt dit naar aanleiding van een incident met een Boeing 777 van afgelopen zaterdag, waarbij een van de motoren vlam vatte. Het gaat om 128 vliegtuigen met motoren van het type Pratt & Whitney PW4000. Tot de inspectie is afgerond, mogen de betreffende toestellen niet de lucht in. Pratt & Whitney laat in een reactie weten in deze zaak samen te werken met Boeing, luchtvaartmaatschappijen en autoriteiten. De veiligheid is daarbij de topprioriteit, aldus het bedrijf. Zaterdag vloog een van de motoren van een Boeing 777 van United Airlines in brand. Dat gebeurde kort na het opstijgen vanaf het vliegveld in Denver. Diverse brokstukken kwamen terecht in een buitenwijk van de stad. De piloot besloot terug te keren naar de luchthaven. In het toestel zaten 231 passagiers en 10 bemanningsleden. Iedereen bleef ongedeerd. Maandag werd duidelijk dat de brand in de motor is veroorzaakt door metaalmoeheid. Drie jaar geleden was er ook al een incident met motoren van hetzelfde type, waarbij metaalmoeheid een rol speelde. Toen is besloten dat ze na elke 6.500 starts en landingen ge\u00efnspecteerd moeten worden. Zuid-Koreaanse autoriteiten hebben na het recente incident besloten dat de motoren voortaan na elke duizend starts en landingen moeten worden ge\u00efnspecteerd. Voor KLM hebben de inspecties geen gevolgen. De luchtvaartmaatschappij vliegt wel met Boeing 777's, maar die hebben andere motoren."
  },
  {
    "id": 6118227,
    "url": "https://www.nu.nl/coronavirus/6118227",
    "titel": "Tiger Woods met succes geopereerd en buiten levensgevaar na auto-ongeluk",
    "samenvatting": "Tiger Woods is in de nacht van dinsdag op woensdag (Nederlandse tijd) met succes geopereerd aan de verwondingen die hij dinsdagavond opliep bij een zwaar auto-ongeluk. De Amerikaanse topgolfer is bij kennis en verkeert buiten levensgevaar.",
    "tekst": "Tiger Woods is in de nacht van dinsdag op woensdag (Nederlandse tijd) met succes geopereerd aan de verwondingen die hij dinsdagavond opliep bij een zwaar auto-ongeluk. De Amerikaanse topgolfer is bij kennis en verkeert buiten levensgevaar. In een verklaring namens de familie laat de arts van het ziekenhuis in de staat Californi\u00eb weten dat de 45-jarige Woods een lange operatie aan open beenbreuken heeft ondergaan, waarbij een metalen staaf in zijn been en schroeven en pinnen in zijn voet en enkel zijn geplaatst. Spieren en weefsel zijn aangetast. Verder staat in de verklaring dat Woods wakker en aanspreekbaar is en dat hij voorlopig zal herstellen in het ziekenhuis. De familie vraagt om rust en privacy. Woods sloeg dinsdag bij een eenzijdig auto-ongeluk over de kop en belandde naast de weg. Hij moest door de hulpdiensten met speciaal gereedschap uit zijn auto worden bevrijd en werd per ambulance naar het ziekenhuis vervoerd. Uit onderzoek van de politie bleek dat Woods te hard had gereden. Er is geen bewijs dat de golflegende vlak voor het ongeluk onwel zou zijn geworden of onder invloed was. Woods geldt met vijftien majorzeges als een van de grootste golfers ooit. Het afgelopen decennium had de Amerikaan door blessureleed en priv\u00e9problemen minder succes. In 2019 keerde hij na enkele moeizame jaren terug aan de top. 47 Auto Tiger Woods over de kop geslagen: topgolfer naar ziekenhuis"
  },
  {
    "id": 6118226,
    "url": "https://www.nu.nl/coronavirus/6118226",
    "titel": "Facebook test nieuwe manieren om verspreiding kindermisbruik tegen te gaan",
    "samenvatting": "Facebook schrijft in een blogbericht nieuwe tools te testen die worden ingezet om kindermisbruik via Facebook-apps tegen te gaan. Met een melding worden mensen bijvoorbeeld gewaarschuwd als ze naar termen zoeken die aan kindermisbruik zijn gerelateerd.",
    "tekst": "Facebook schrijft in een blogbericht nieuwe tools te testen die worden ingezet om kindermisbruik via Facebook-apps tegen te gaan. Met een melding worden mensen bijvoorbeeld gewaarschuwd als ze naar termen zoeken die aan kindermisbruik zijn gerelateerd. In de melding worden gebruikers gevraagd of ze willen doorgaan met zoeken. In een pop-up wordt uitgelegd dat \"de zoekterm soms wordt gekoppeld aan kindermisbruik, wat veel schade toebrengt aan kinderen\". Vervolgens kan de gebruiker om hulp vragen of doorgaan met zoeken. Facebook wil mensen ook waarschuwen als ze memes delen waarin kinderen uitgebuit worden. Dit zijn bijvoorbeeld grappig bedoelde plaatjes die kwetsend kunnen overkomen. Facebook bestempelt deze inhoud als berichten die niet met kwade bedoelingen worden gedeeld. Mensen die dergelijke berichten delen, krijgen een melding waarin wordt uitgelegd hoe schadelijk ze kunnen zijn. Ook zien ze een waarschuwing waarin staat dat zulke berichten de regels van Facebook overtreden. \"Accounts die dit soort content promoten, worden verwijderd\", schrijft het bedrijf. Verder gaat Facebook strenger optreden tegen plaatjes van kinderen die ogenschijnlijk onschuldig lijken, maar waar een schadelijke tekst bij staat. Profielen, pagina's, groepen en Instagram-accounts die hiermee de regels overtreden, worden verwijderd. Facebook gebruikte al verschillende geautomatiseerde systemen om kindermisbruik op zijn platforms op te sporen. Het bedrijf zegt nu nog scherper te zijn op netwerken die de regels rond kindermisbruik overtreden. Dat doet Facebook op dezelfde manier waarop het bedrijf \"geco\u00f6rdineerd niet-authentiek gedrag en gevaarlijke organisaties\" opspoort."
  },
  {
    "id": 6118223,
    "url": "https://www.nu.nl/coronavirus/6118223",
    "titel": "Guinee begint met vaccinatiecampagne tegen ebola",
    "samenvatting": "Het West-Afrikaanse land Guinee, waar een week geleden een ebola-epidemie is geconstateerd, is begonnen met vaccineren tegen de zeer dodelijke ziekte. De autoriteiten hopen de uitbraak binnen zes weken in te dammen.",
    "tekst": "Het West-Afrikaanse land Guinee, waar een week geleden een ebola-epidemie is geconstateerd , is begonnen met vaccineren tegen de zeer dodelijke ziekte. De autoriteiten hopen de uitbraak binnen zes weken in te dammen. Het land meldde op 13 februari dat er een nieuwe ebola-uitbraak was vastgesteld. Bij de laatste grote epidemie in West-Afrika, die van 2013 tot 2016 duurde, eiste de ziekte in Guinee, Sierra Leone en Liberia meer dan elfduizend levens. De recentste uitbraak is in het zuidoosten van Guinee en heeft zeker vijf mensen het leven gekost. Er zijn in de afgelopen week echter geen nieuwe gevallen meer gemeld. Het zeer besmettelijke ebolavirus veroorzaakt hoge koorts en in de ergste gevallen onophoudelijke interne bloedingen. De ziekte kan worden overgedragen via lichaamsvloeistoffen. Wie met pati\u00ebnten samenleeft of voor hen zorgt, loopt een groot risico op besmetting. Zorgpersoneel is dinsdag begonnen met inenten in Gou\u00e9ck\u00e9, een plaats in het zuidoosten van het land. Maandag kwamen meer dan elfduizend doses van vaccins aan in Guinee. Gezondheidsorganisatie WHO meldde dinsdag nog eens achtduizend doses naar het getroffen land te sturen. Ook in de Democratische Republiek Congo is sinds deze maand weer sprake van een ebola-uitbraak. Daar werden zondag nog eens twee dodelijke slachtoffers gemeld, waarmee het offici\u00eble dodental van de huidige uitbraak daar op vier komt. 'Ebola moeilijker te bestrijden door coronapandemie' De inspanningen om de huidige ebola-uitbraak onder controle te krijgen, worden bemoeilijkt door de huidige coronapandemie. \"Net als bij ons in Nederland staan de mensen in Guinee onder grote druk van de coronapandemie\", zei het Rode Kruis maandag. De organisatie benadrukt dat veel mensen in West-Afrika extra kwetsbaar zijn en is bezorgd over mogelijke voedseltekorten. Het Rode Kruis schaalt de hulpverlening in Guinee en zeven buurlanden op. Er zijn grote zorgen over een mogelijke verspreiding van het ebolavirus naar landen als Liberia, Sierra Leone en Ivoorkust."
  },
  {
    "id": 6118222,
    "url": "https://www.nu.nl/coronavirus/6118222",
    "titel": "Drie Gouden Boeken voor Paul van Loon op 25e verjaardag Dolfje Weerwolfje",
    "samenvatting": "Paul van Loon heeft als eerste kinderboekenschrijver ooit drie Gouden Boeken tegelijkertijd in ontvangst mogen nemen. De auteur krijgt de prijzen voor drie boeken uit zijn bekende Dolfje Weerwolfje-reeks.",
    "tekst": "Paul van Loon heeft als eerste kinderboekenschrijver ooit drie Gouden Boeken tegelijkertijd in ontvangst mogen nemen. De auteur krijgt de prijzen voor drie boeken uit zijn bekende Dolfje Weerwolfje -reeks. Een Gouden Boek wordt uitgereikt wanneer er meer dan 75.000 exemplaren van een kinderboek zijn verkocht. Van Loon lukte dat met de boeken Dolfje Weerwolfje , SuperDolfje en Weerwolfnachtbaan . De overhandiging vindt tegelijkertijd plaats met de Dolfje Weerwolfje Week, waarin de boeken uit deze serie in onder meer bibliotheken en op basisscholen meer aandacht krijgen. \"Ouders en kinderen beleven al 25 jaar veel (voor)leesplezier aan de boeken\", reageert Van Loon, die in 1996 het eerste boek in de reeks uitbracht. \"Dolfje maakt kinderen blij. Wat wil ik als schrijver nog meer?\" De populaire reeks over het weerwolfje kwam ook uit in landen als Zweden, Japan en Engeland. Over het verhaal werden ook een film, drie musicals en een app gemaakt."
  },
  {
    "id": 6118221,
    "url": "https://www.nu.nl/coronavirus/6118221",
    "titel": "Hans Klok wil weer eens botoxbehandeling ondergaan",
    "samenvatting": "Hans Klok heeft in het verleden weleens botox in zijn gezicht laten inspuiten en overweegt het inmiddels meer. De illusionist is er echter wel voorzichtig mee, zegt hij in gesprek met VIVA.",
    "tekst": "Hans Klok heeft in het verleden weleens botox in zijn gezicht laten inspuiten en overweegt het inmiddels meer. De illusionist is er echter wel voorzichtig mee, zegt hij in gesprek met VIVA . \"Ik zou het weer moeten doen, ik heb zo'n lelijke fronsrimpel. Maar je moet er niet in doorslaan en wel je karakter behouden\", aldus Klok. Volgens de 52-jarige illusionist moet je oppassen met botox. \"Mannen die te veel aan hun gezicht sleutelen, gaan snel op een... ouwe lesbienne lijken. Als man heb je het veel makkelijker: als je lichaam maar een beetje in vorm is. Jullie vrouwen worden afgerekend op elke rimpel.\" Klok vindt het belangrijk om in beweging te blijven. \"Momenteel heb ik best een buikje, waar ik vanaf moet. Gelukkig ben ik kampioen buik inhouden.\""
  },
  {
    "id": 6118220,
    "url": "https://www.nu.nl/coronavirus/6118220",
    "titel": "'Politieke rel op Cura\u00e7ao na oproep oppositie tegen vaccineren'",
    "samenvatting": "Cura\u00e7ao start met het vaccineren van zestigplussers tegen COVID-19. Tegelijkertijd is er sprake van een kleine politieke rel; een oppositiepartij heeft mensen namelijk opgeroepen om zich niet te laten vaccineren. Je hoort Jos\u00e9 de Bruin, programmamaker bij radiostation Dolfijn FM, over de situatie op het eiland.",
    "tekst": "Cura\u00e7ao start met het vaccineren van zestigplussers tegen COVID-19. Tegelijkertijd is er sprake van een kleine politieke rel; een oppositiepartij heeft mensen namelijk opgeroepen om zich niet te laten vaccineren. Je hoort Jos\u00e9 de Bruin, programmamaker bij radiostation Dolfijn FM, over de situatie op het eiland. Abonneer je op de podcast In de ochtendpodcast Dit wordt het nieuws praten we je bij over het belangrijkste nieuws van nu en bespreken we het nieuws van de dag. Je kunt je ook gratis abonneren op de Dit wordt het nieuws- podcast. Gebruikers van een iOS-apparaat kunnen dat via Apple Podcasts en Spotify . Mocht je een Android-telefoon hebben, dan kun je de podcast beluisteren door in een gedownloade podcastapp te zoeken op NU.nl. Voor vragen of feedback stuur je een mailtje naar: podcast@nu.nl. Je vindt de Dit wordt het nieuws-podcast elke maandag tot en met vrijdag in de ochtend en in de middag op NU.nl."
  },
  {
    "id": 6118219,
    "url": "https://www.nu.nl/coronavirus/6118219",
    "titel": "Honderden bedrijven zouden werknemers illegaal op drugsgebruik testen",
    "samenvatting": "Honderden bedrijven testen jaarlijks tienduizenden werknemers op drugsgebruik, terwijl dit volgens de privacywet niet mag. Sommige werkgevers krijgen hierbij hulp van commerci\u00eble testbedrijven, blijkt uit onderzoek van Investico in opdracht van onder meer De Groene Amsterdammer en Trouw.",
    "tekst": "Honderden bedrijven testen jaarlijks tienduizenden werknemers op drugsgebruik, terwijl dit volgens de privacywet niet mag. Sommige werkgevers krijgen hierbij hulp van commerci\u00eble testbedrijven, blijkt uit onderzoek van Investico in opdracht van onder meer De Groene Amsterdammer en Trouw . Werknemers worden bij de deur door testbedrijven of het beveiligingspersoneel gevraagd om speeksel af te staan. Vervolgens wordt dat gecontroleerd op werkzame resten van alcohol of drugs. Een producent van testkits vertelt tegen de onderzoekers dat het bedrijf jaarlijks tussen de 50.000 en 70.000 drugstests verkoopt. Een deel daarvan gaat overigens naar de politie, die legaal mag testen op drugs. Volgens Trouw is het testen op drugs volgens de wet slechts onder beperkte voorwaarden toegestaan. Zo mogen wettelijk gezien alleen chauffeurs, schippers, machinisten en piloten in werkverband worden getest. Dit mag alleen door een bedrijfsarts gedaan worden en de uitslag valt onder het beroepsgeheim. Arbofit, een bedrijf dat helpt bij verslaving op de werkvloer, erkent dat het testen van medewerkers illegaal is. Door de cijfers met Investico te delen, hoopt het bedrijf het \"taboe op testen\" te doorbreken. Vooral jonge werknemers en arbeidsmigranten uit Oost-Europa gebruiken volgens Arbofit drugs op de werkvloer. Met name de harddrug amfetamine (speed) is bij deze groepen in opkomst. Migranten verrichten vaak zwaar en repetitief werk Uit een steekproef bij een voedselverwerkingsbedrijf bleek dat 5 procent van de werknemers speed had gebruikt. 6,5 procent testte positief op THC (marihuana) en 2,6 procent had alcohol geconsumeerd. Arbeidsmigranten moeten vaak onder flexibele contracten repetitief (zwaar) werk verrichten. Als medewerkers sneller werk kunnen afleveren, worden ze beloond door hun Nederlandse werkgever - ook als dit onder invloed van speed gebeurt, vertellen verschillende migranten tegen de onderzoekers. Sommige teamleiders zouden hiervan op de hoogte zijn. Privacywaakhond Autoriteit Persoonsgegevens (AP) heeft geen klachten gekregen van werknemers over de illegale testpraktijken, maar bevestigt in gesprek met de krant dat commercieel testen verboden is. Het ministerie van Sociale Zaken werkt op verzoek van VNO-NCW aan een verruiming van de regels. Hierdoor wordt het voor bedrijven in de chemische sector in de toekomst wellicht mogelijk om periodiek werknemers te testen."
  },
  {
    "id": 6118218,
    "url": "https://www.nu.nl/coronavirus/6118218",
    "titel": "Amerikaanse agenten niet vervolgd wegens dood zwarte arrestant in Rochester",
    "samenvatting": "De agenten die betrokken waren bij de arrestatie van een 41-jarige zwarte man in Rochester (New York) in de Verenigde Staten worden niet vervolgd. Daniel Prude kreeg bij zijn aanhouding een kap over zijn hoofd getrokken en overleed een week later aan zijn verwondingen. Een Amerikaanse jury heeft dinsdag echter besloten dat er onvoldoende bewijs is om de agenten te vervolgen voor zijn dood.",
    "tekst": "De agenten die betrokken waren bij de arrestatie van een 41-jarige zwarte man in Rochester (New York) in de Verenigde Staten worden niet vervolgd. Daniel Prude kreeg bij zijn aanhouding een kap over zijn hoofd getrokken en overleed een week later aan zijn verwondingen. Een Amerikaanse jury heeft dinsdag echter besloten dat er onvoldoende bewijs is om de agenten te vervolgen voor zijn dood. De grand jury moest beslissen of de agenten zich moeten verantwoorden voor de rechter. De zeven agenten die bij de zaak betrokken waren, staan nog altijd op non-actief. De procureur-generaal van New York die de agenten wilde vervolgen, is teleurgesteld. Ze zegt dat ze een sterke zaak had gepresenteerd, maar dat dit onvoldoende was om de juryleden te overtuigen. \"Het rechtssysteem werkt inspanningen om wetshandhavers verantwoordelijk te houden voor het onrechtmatig doden van zwarte Amerikanen tegen.\" Ook de familie van Prude is teleurgesteld over de beslissing van de jury. Enkele tientallen mensen protesteerden dinsdagavond tegen de beslissing in Rochester. Prude werd op 30 maart 2020 in verwarde toestand aangetroffen op straat. Terwijl agenten hem probeerden te arresteren, spuugde hij naar hen. De agenten drukten hem vervolgens tegen de grond en probeerden hem een zogeheten antispuugkap op te zetten. Prude verloor daarop het bewustzijn en stopte met ademen. Zeven dagen later stierf hij in het ziekenhuis. Prude overleed door verstikking Volgens de lijkschouwer was zijn dood een gevolg van \"complicaties van verstikking bij fysieke dwang\". Prude was ook onder invloed van PCP, een hallucinerende drug. Beelden van de aanhouding werden pas twee maanden na de arrestatie vrijgegeven. Familieleden van Prude beschuldigden de politie van een doofpotaffaire. De dood van Prude leidde tot dagen van protesten in de Verenigde Staten. Ook moest de politiechef van Rochester aftreden. Beelden van de dashcam tonen hoe Daniel Prude in verwarde toestand op de grond zit. Beelden van de dashcam tonen hoe Daniel Prude in verwarde toestand op de grond zit. Foto: ANP"
  }
]
